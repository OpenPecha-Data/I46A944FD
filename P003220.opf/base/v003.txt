༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
13CN7917
Work:
LCCN:
W3CN7913
n/a
ImageGroup:
ISBN:
Title:
ཁྲི་གུང་ཐང་སྐུ་ཕྲེང་དྲུག་པའི་གསུང་འབུམ།
|khri gung thang sku phreng drug pa'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Il CIIS
In/a
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



e
༄༅། །ཁྲི་གུང་ཐང་འཇམ་པའི་དབྱངས་སྐུ་ཕྲེང་དྲུག་པ་
ཆེན་པོའི་བཀའ་སློབ་ཟིན་བྲིས་ཕྱོགས་བསྒྲིགས་
ཆོས་སྲིད་ལུགས་བརྒྱ་གསལ་བའི་མེ་ལོང་
ཞེས་བྱ་བ་བཞུགས་སོ། །
༼སྟོད་ཆ༽
ཐང་སྐོར་དབུས་སྐྱབས་ནས།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
六世贡唐伦·丹贝旺旭文集:全5卷:文1欧加主编,
——成都:四川民族出版社,2014.3
ISBN 978-7-5-400-5672-1
1.1六… I. 1欧… T. 1页唐仓·丹贝旺旭
(1920~2010) - 文集 - 藏语 IV. 1C52
中国版本图书馆 CIP数据核字(2014)第267753号
六世贡唐·丹贝旺旭文集(1-5 卷)
主编:欧加
第七世唐仓罗藏嘉木奧格勒丹贝堪钦
久美华尔嘉木措(贡唐仓经师)
扎西丹曲嘎·罗桑华尔日
责任编辑 嘎尔玛泽朗
封面设计 嘎尔玛泽朗
出版发行 四川党建期刊集团 四川民族出版社
排版,成都桑布扎照排印务部
印刷,四川宏丰印务有限公司
成品尺寸 200nmin x 185mm
印 张 111.5()
字 数 :790)千
版次 2014年11月第1版
| 次 2014年11月第1次印刷
书 号 ISBN 978-7-5400-5672-1
定 价 150.00 元(1-5 卷)
版印书定



ཁྲི་གུང་ཐང་འཇམ་པའི་དབྱངས་འཇིགས་མེད་བསྟན་པའི་དབང་ཕྱུག་ལ་ན་མོ།



༈
འཇིགས་མེད་གདོང་ལྔ་འབར་བས་བཏེགས་པའི་ཕྱིར་ད
བཤད་སྒྲུབ་བསྟན་པའི་དཔལ་དུ་ལེགས་བྱོན་པ་
i་
དབང་ཕྱུག་བརྒྱད་ལྡན་བཤེས་གཉེན་ཉིན་མོའི་མགོན་།།
མཛད་འཕྲིན་སྣང་བས་ས་ཆེན་ཡོངས་ལ་ཁྱབ་
་བ
]
ཁJu
༤



༄༅། །མདུན་བསུ་བའི་གཏམ།
འཇིགས་མེད་ལུང་རིགས་ཉི་ཟླའི་སྣང་བ་ཅན། །
ཐུབ་བསྟན་ས་ཆེན་ཡངས་པའི་དཀྱིལ་འཁོར་ཆེར། །
དབང་ཕྱུག་བརྒྱད་ལྡན་དཔལ་གྱིས་ཁྱབ་མཛད་པའི། །
འཇམ་མགོན་གུང་ཐང་བ་ལ་སྙིང་ནས་འདུད། །
གང་དེའི་གསང་གསུམ་མཐའ་མེད་ཆུ་གཏེར་ལས། །
ཉེ་བར་འོངས་པའི་གསུང་གསང་བདུད་རྩིའི་རྒྱུན། །
མཐའ་ཀླས་སྐྱེ་དགུའི་ཁམས་དང་ཉེར་འཚམ་པའི། །
འཕྲལ་ཡུན་ཕན་བདེའི་གྲུ་ཆར་འདི་ན་འཇོ། །
འདི་ནི་འུར་བསྟོད་གཅམ་བུས་གོས་པ་མེད། །
གཞན་ལ་སྐྱོན་འདོགས་བྱེད་པ་དེ་བས་མེད། །
ལྷག་པར་ཆོལ་ཁ་གྲུབ་མཐའི་ཕྱོགས་ལྷུང་མེད། །
དེའི་ཕྱིར་གངས་ཅན་པ་ཡི་སྤྱི་ནོར་ཡིན། ། །
ཨེ་མ་སྔོན་རབས་མཁས་པས་མ་དགོངས་ཤིང་། །
དེང་རབས་དཔྱོད་ལྡན་ཐུགས་ཀྱིས་མ་ཟིན་ལ། །



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལུགས་གཉིས་བླང་དོར་གནས་ཀུན་གསལ་མཛད་པའི། །
ལེགས་བཤད་གཏམ་གྱི་སྒྲོན་མེ་འདི་སྟེན་ཅིག །
ཅེས་མཆོད་པར་བརྗོད་པ་ཚིགས་སུ་བཅད་པ་བཞིས་མདུན་བསུས་ཏེ། འདིར་
གླེང་བར་བྱ་བའི་གཞི་ནི། དུས་ཀྱི་མཐའ་འདི་ན་རྣམ་འདྲེན་སྟོབས་བཅུ་མངའ་བ་ཀུན་
གྱི་རྒྱལ་ཚབ་དམ་པ། འཇམ་མགོན་བླ་མ་ཤར་ཙོང་ཁ་བ་ཆེན་པོ་དང་ངོ་བོ་དབྱེར་མ་མཆིས་
པ། བསྟན་པའི་མེ་རོ་མདོ་ཁམས་སྨད་ནས་གསོ་བའི་བླ་ཆེན་པོ་དགོངས་པ་རབ་གསལ་
མཆོག་དང་སྒོ་ཀུན་ནས་མངོན་པར་མཚུངས་པ། ཁྱད་པར་དུ་གངས་ཅན་གྱི་འགྲོ་བ་
ཡོངས་ལ་འཕྲལ་དང་ཡུན་གྱི་བླང་དོར་གྱི་གནས་ཕྲ་རགས་ཇི་བཞིན་འདོམས་པའི་སྟོན་
པ། ལུགས་གཉིས་ཀྱི་རྣམ་བཞག་གསལ་བར་སྟོན་པའི་ས་མཁན། བསྟན་པའི་ཉི་མ་དུས་
ཀྱི་རྒུད་པའི་སྒྲིབ་གཡོགས་ལས་གྲོལ་ཏེ། ཡང་དར་བསྟན་པའི་ཉི་གཞོན་སླར་ཡང་གངས་
ཅན་ཤར་རིའི་རྩེ་མོར་འདྲེན་པའི་ཤིང་རྟ་བ། རིགས་དང་དཀྱིལ་འཁོར་རྒྱ་མཚོའི་མངའ་
བདག བདག་ཅག་གི་དཔལ་ལྡན་བླ་མ་དམ་པ་མཚན་བརྗོད་པར་དཀའ་བ་དོན་གྱི་སླད་
དུ་མཚན་ནས་སྨོས་ཏེ༧རྗེ་བཙུན་འཇིགས་མེད་བསྟན་པའི་དབང་ཕྱུག་འཇིགས་བྲལ་
ཕྱོགས་ལས་རྣམ་པར་རྒྱལ་བའི་སྡེའི་ཞལ་སྔ་ནས་ཀྱི་སྔ་ཕྱིར་གནང་བའི་བཀའ་སློབ་རིན་
པོ་ཆེ་ད གོས་འདོད་ཐམས་ཅད་ཡིད་བཞིན་དུ་སྐོང་བའི་ལེགས་བཤད་ཡིད་བཞིན་
དབང་གི་རྒྱལ་བོ། བད ག་ཅག་ཤུལ་ལུས་ལྟོས་བཅས་འགྲོ་བ་ཀུན་གྱི་བསོད་ནམས་ཀྱི་
བགོ་སྐལ་ཐོབ་པའི་གསུང་གསང་རྨད་དུ་བྱུང་བ་འདི་ཉིད་ཀྱི་བརྗོད་བྱ་རྗོད་བྱེད་འདིའོ་
ཞེས་བདག་དང་བདག་འདྲ་བ་ཞིག་གིས་བརྗོད་པར་ནུས་ཏེ་མི་ནུས་སོ། །འོན་ཀྱང་། ཇི་
སྐད་དུ་།འཇམ་མགོན་ས་སྐྱ་པཎྜི་ཏས། བསྟན་བཅོས་དམ་པར་བསྟན་པའི་ཕྱིར། །སྟོན་
པས་ཐོག་མར་དགོས་པ་བསྟན། །ཡོངས་སུ་རྟོགས་པས་དེ་མཐོང་ན། །དཔྱོད་པ་ལ་ཡང་
ཅིས་མི་འཇུག །ཅེས་གསུངས་པ་ལྟར། བདག་ཅག་གི་དཔལ་ལྡན་བླ་མ་དམ་པ་མཆོག་གི་



མདུན་བསུ་བའི་གཏམ།
ཞལ་གསུང་བཀའ་སློབ་ཕྱོགས་བསྒྲིགས་འདིའི་བརྗོད་བྱ་རྗོད་བྱེད་གང་ཐད་ནས་ཟུར་
ཙམ་ཡང་དཔག་མི་ནུས་ཀྱང་། བདག་འདྲའི་གསར་བུ་འགའ་ལ་བསྟན་བཅོས་ཆེན་པོ་
འདིར་ཐོག་མར་འཇུག་པའི་སྤྲོ་བ་བསྟན་པའི་ཕྱིར་ངོ་སྤྲོད་ལྟ་བུ་ཞིག་ཞུས་ན། གཅིག་
ཡིན་ན། མདོ་སྔགས་ཡོངས་སུ་རྫོགས་པའི་ལམ་གྱི་རྩ་བ་བཤེས་གཉེན་བསྟེན་ཚུལ་ནས་
བཟུང་སྟེ་མཇུག་ཟུང་འཇུག་གི་བར་གྱི་ལམ་གྱི་རིམ་པ་ཚང་ལ་མ་ནོར་བར་གསུངས་འདུག་
པས། རྗེ་བྱང་ཆུབ་ལམ་རིམ་ཆེན་མོའི་ཡང་འགྲེལ་ཞིག་རེད་ཅེས་བརྗོད་ན་མི་ཆོག་པ་ཅི་
ཡང་མེད། གཉིས་ཡིན་ན། སྐབས་སྐབས་སུ་མདོ་སྔགས་ཀྱི་དཀའ་གནད་མང་བོ་ཞིག་
གསུངས་ཡོད་པས་མདོ་སྔགས་གཉིས་ཀྱི་དཀའ་གནད་ཀྱི་དགོངས་འགྲེལ་ཞིག་རེད་ཅེས་
བརྗོད་ནའང་མི་འགྲིག་པ་ཡང་མེད། གསུམ་ཡིན་ན། དུས་རབས་སྔ་མ་ཆོས་ཕྱོགས་ནས་
བོད་ལྟ་བུ་ཞིག་འཛམ་གླིང་ན་མ་བྱུང་ཡང་སྲིད་ཕྱོགས་ནས་དེང་སང་རྒྱལ་ཁབ་དང་མི་
རིགས་གཞན་དག་གང་མང་ཞིག་གི་མདུན་དུ་གཉོམ་ཁུར་ནས་འདུག་དགོས་པའི་རྒྱུ་
རྐྱེན་གཙོ་བོ་ནི། རྒྱལ་ཁབ་གཞན་དང་མི་རིགས་གཞན་གྱི་སྔོན་ཐོན་གྱི་རིགས་བསྡུ་ལེན་
མ་བྱས་པ་དང་། ལྷག་པར་སྲིད་ཕྱོགས་ཀྱི་སློབ་གྲྭ་མ་བཙུགས་པའི་དབང་གིས་ལན་པ་
དང་། དེ་མ་བཙུགས་པའི་ཉེས་དམིགས། བཙུགས་པའི་དགེ་མཚན་སོགས་གསལ་བཤད་
གསལ་བོར་མཛད་དེ་མང་ཚོགས་རྣམས་གོ་རྟོགས་སད་དུ་བཅུག་ཡོད་པས་རོང་འབྲོག་
པ་མང་ཚོགས་ཚོར་མཚོན་ན་ལམ་སྟོན་གྱི་སྒྲོན་མེ་ལྟ་བུ་ཞིག་ཏུ་གྱུར་འདུག བཞི་ཡིན་ན།
སྤྱིར་དམ་པའི་ཆོས་ཀྱི་ངོ་བོ་འཚེ་མེད་ཞི་བ་དང་རྩ་བ་སྙིང་རྗེ་ཆེན་པོས་ཟིན་པ་ཞིག་ཡིན་
མོད། འོན་ཀྱང་། སྔོན་ཆད་བོད་ཡུལ་དུ་གྲུབ་མཐའ་ཕན་ཚུན་གྱིས་གཅིག་གིས་གཅིག་ལ་
གནོད་དུ་དོགས་ནས་ཕན་ཚུན་འཛེམ་དོགས་དང་ཕན་ཚུན་དགྲར་འཛིན། ཕན་ཚུན་
གསོད་རེས། ཐ་ན་ཕན་ཚུན་དམག་འདྲེན་རེས་བྱེད་པ་སོགས་ཀྱི་བྱ་བ་ངན་པ་ལོ་རྒྱུས་
སྟེང་བྱུང་མྱོང་ཡོད་པའི་ཡ་ང་བའི་ཉེས་བྱས་ཀུན་ཐེར་འདོན་དང་། ཡང་དག་པའི་ལམ་
ནས་གནས་ལུགས་གསལ་བཤད་དང་ལམ་སྟོན་གསལ་བར་མཛད་ཡོད་པས། མ་འོངས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པར་རང་ཅག་ར་བ་གངས་རིས་བསྐོར་བའི་ལྗོངས་ཀྱི་ཆོས་ལུགས་གྲུབ་མཐའ་ཡོད་དོ་
ཅོག་གི་མཐུན་སྒྲིལ་གོང་བུར་གཅིག་གྱུར་ཡོང་བའི་རྨང་རྡོ་ལྟ་བུ་ཞིག་རེད་སྙམ། ལྔ་ཡིན་
ན། མི་རབས་སྔ་མའི་རིང་མི་རིགས་སློབ་གསོ་མ་འདང་བའི་རྐྱེན་གྱིས་དབུས་ཞེན་དང་
གཙང་ཞེན། ཁམས་པ་དང་ཨ་མདོ། རོང་བ་དང་འབྲོག་པ་ཞེས་ཕྱོགས་རིས་དང་འཐེན་
འཁྱེར་བྱེད་པའི་རྩ་བ་མི་རིགས་སློབ་གསོ་ཚད་ངེས་ཅན་ཞིག་ལ་མ་སླེབས་པར་མི་རིགས་
ནང་ཁུལ་དུ་ནང་དམེ་འཁོན་འཛིང་དང་། མི་ཤི་རྟ་འགྱེལ་སོགས་ཡ་ང་བའི་བྱ་བ་ངན་པ་
མང་བོ་བྱུང་བ་ཡང་གནད་འགག་མི་རིགས་སློབ་གསོ་ཡར་རྒྱས་སུ་མ་བཏང་བའི་སྐྱོན་
ལེགས་པར་གཟིགས་ནས། ཕྱིན་ཆད་མི་རིགས་མཐུན་སྒྲིལ་དམ་འཛིན་ལེགས་པར་བྱས་
ནས་བོད་ཁམས་ཡོངས་རྫོགས་མཐུན་སྒྲིལ་གོང་བུར་གཅིག་གྱུར་དང་བོད་གསར་བ་
ཞིག་འཛུགས་སྐྲུན་བྱས་ཏེ་དར་རྒྱས་གོང་འཕེལ་ཡོང་ཐབས་ལ་ཞལ་ཆེམས་ལྟ་བུ་བཞག་
འདུག དྲུག་ཡིན་ན། རྒྱལ་ཁབ་ཅིག་དང་མི་རིགས་ཤིག་ཡར་རྒྱས་སུ་འགྲོ་དགོས་ན་ཐོག་
མར་སྲིད་འབྱོར་རིག་གསུམ་ཡར་རྒྱས་སུ་གཏོང་དགོས། སྲིད་འབྱོར་རིག་གསུམ་ཡར་
རྒྱས་སུ་གཏོང་བ་ལ་དེའི་ཐོག་མར་རིག་གནས་ཡར་རྒྱས་སུ་གཏོང་དགོས། ཡིན་ན་ཡང་།
དུས་རབས་སྔ་མར་ད གོན་པའི་སློབ་གསོ་ལས་སྤྱི་ཚོགས་སློབ་གསོ་མེད་པས། རྒྱ་ཆེའི་
རོང་འབྲོག་པ་མང་ཚོགས་ཀྱིས་རང་གི་བུ་བུ་མོ་སློབ་གྲྭར་བསྐྱལ་དགོས་པའི་གལ་ཆེན་
རང་བཞིན་ངོས་མ་ཟིན་ཅིང་། དེའི་སྟབས་ཀྱིས་རང་གི་བུ་རབས་ཚ་རྒྱུད་ཀྱི་མདུན་ལམ་
ཆུད་ཟོས་སུ་བཏང་དང་གཏོང་བཞིན་པ་ཐུགས་ཀྱིས་མ་བཟོད་པར་བཀའ་སློབ་འདིའི་
གོང་འོག་མང་བོར་རང་གི་བུ་ཕྲུག་སློབ་གྲྭར་བསྐྱལ་དགོས་པའི་དགོས་པ་རྒྱུ་མཚན་མང་
བོ་གསུངས་འདུག་པས་རོང་འབྲོག་མང་ཚོགས་ལ་རིག་གནས་སློབ་གསོ་གཏོང་བྱེད་ཀྱི་
ལེགས་བཤད་གསར་བ་ཞིག་རེད་སྙམ། བདུན་ཡིན་ན། རོང་འབྲོག་པ་མང་ཚོགས་
རྣམས་བླར་དོར་གྱི་རྩ་བ་རིག་གནས་མེད། དེའི་དབང་གིས་ཆབ་སྲིད་དང་ཁྲིམས་ལུགས་
ཀྱི་ཤེས་བྱའི་རྨང་གཞི་མེད། ལྷག་པར་ཆབ་སྲིད་ཀྱི་གོ་རྟོགས་མེད་པས་མི་རིགས་རང་གི་



མདུན་བསུ་བའི་གཏམ་
ནང་ཕན་ཚུན་ཤོག་པ་དང་ཤོག་པའི་བར། ལུང་བ་དང་ལུང་བའི་བར། ཚོ་བ་དང་ཚོ་
བའི་བར། སྡེ་བ་དང་སྡེ་བའི་བར། ཁྱིམ་ཚང་ང ང་ཁྱིམ་ཚང་གི་བར་རྩྭ་སའི་རྩོད་གླེང་
དང་། མི་གསོད་རྟ་འགྱེལ་སོགས་ཁྲིམས་མེད་ལུགས་མེད་ཀྱི་ཡ་ང་བའི་བྱ་བ་ངན་པ་རྣམས་
ཐུག ས་བརྩེ་བ་ཆེན་པོས་ཉེས་པ་ཐེར་འདོན་དང་། གནས་ལུགས་གསལ་བ ཤང། གོ་
བསྐོན་བསླབ་བྱ་སོགས་བརྩེ་བའི་མ་ཡིས་རང་གི་བུ་ལ་གདམས་པ་ཇི་ལྟ་བ་བཞིན་དུ་
མཛད་འདུག་པས། མི་རིགས་ནང་ཁུལ་གྱི་འགལ་བ་རྩ་བ་ནས་སེལ་བྱེད་ཀྱི་སྨན་ལྟ་བུ་
ཡིན་པར་མ་ཟད། ད་དུང་དེང་སང་བོད་ས་སྟོད་སྨད་བར་གསུམ་གྱི་གཞོན་སྐྱེས་ལ་ལས་
བོད་སྐད་ར་མ་ལུག་བ ཤད་པ་དང་། ཆ་ལུགས་ཡ་མ་ཟུང་བྱེད་པ། ལྟ་སྤྱོད་ལྟར་སྣང་
མཆོག་ཏུ་འཛིན་པ། མི་རིགས་ཀྱི་ར ང་ཚུགས་དང་གཏད་སོ་གང་ཡང་མེད་པར་རང་
དགར་འཆལ་སྤྱོད་ཀྱི་ལུགས་སྲོལ་ངན་པ་རྒྱུན་དུ་བཟུང་སྟེ། རང་སྟོབས་ཀྱིས་དཔྱད་པའི་
བློའི་རྩལ་ཅི་ཡང་མ་རྫོགས་པ། བློ་གྲོས་ཀྱི་གོམ་སྟབས་འཁྱོར་ཞིང་རང་རིགས་གཙང་
མའི་ལྟ་གྲུབ་ཀྱི་གཞི་རྐང་ཡེ་ནས་མ་ཆགས་པའི་སྐྱེ་བོའི་ཚོགས་ལ་མཚོན་ན། ཟབ་རྒྱས་ཀྱི་
གདམས་པ་བཀའ་སློབ་ལེགས་བཤད་རྨད་དུ་བྱུང་བ་འདི་ནི། མི་ཚེ་ཞིག་གི་མདུན་ལམ་
དཀར་བོ་ག ཏོང་བྱེད་དང་། སྤྱི་ཚོགས་ཤིག་གི་རྣམ་པ་གཞི་ནས་སྒྱུར་བྱེད་ཀྱི་ཤིང་རྟའི་
སྲོལ་འབྱེད་ལྟ་བུ་རེད། བརྒྱད་ཡིན་ན། དེང་སང་འཛམ་གླིང་ཡོངས་རྫོགས་མདུན་ནས་
མདུན་དུ་བསྐྱོད་དེ་ཚན་རིག་གི་ཤེས་བྱ་དང་། ཚན་རིག་ལག་རྩལ་སོགས་ལ་སྦྱངས་ཏེ་ད་
ལྟ་དར་ཁྱབ་བྱས་དང་བྱེད་བཞིན་པའི་སྐབས་འདིར། རང་རེའི་མི་རིགས་འདིས་ཀྱང་
དུས་ཀྱི་རྗེས་དེད་ནས་ཚན་རིག་ལ་བློ་ཁ་ཕྱོགས་ད གོས་པ་དང་། ཚན་རིག་གི་གལ་ཆེན་
རང་བཞིན་ཡང་ནས་ཡང་དུ་གདམས་ཡོད་པས། ད་ལྟ་བོད་ཁམས་ཡོངས་ཀྱི་གཞོན་སྐྱེས་
རྣམས་ཚན་རིག་ལ་བློ་ཁ་ཕྱོགས་བྱེད་ཀྱི་ལམ་སྟོན་ས་མཁན་ལྟ་བུ་ཞིག་རེད། དགུ་ཡིན་ན།
སྔོན་གྱི་ཆོས་རྒྱལ་མེས་དབོན་རྣམ་གསུམ་གྱི་སྐུ་དུས་ལྟར་ལྷ་ཆོས་དགེ་བ་བཅུ་དང་མི་
ཆོས་གཙང་མ་བཅུ་དྲུག་གི་ཁྲིམས་སྲོལ་ཡོད་པ་བཞིན་དུ་ཐུགས་བརྩེ་བ་ཆེན་པོས་དབུལ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཕྱུག་དང་། མཆོག་དམན། སྐྱ་སེར། རྒན་གཞོན། རོང་འབྲོག་སོགས་ཀྱི་ཁྱད་པར་གཏན་
ནས་མི་བྱེད་པར་ཀུན་ལ་ཉེ་རིང་མེད་པར་རྣམ་དཀར་གྱི་ལས་ལ་འགོད་ཅི་ཐུབ་དང་། །
ནག་པོའི་ལས་འགོག་ཅི་ཐུབ་ཀྱི་བསླབ་བྱ་གང་ལ་གང་འཚམ་གནང་ཡོད་པས། དམ་
པའི་ལྷ་ཆོས་དང་འཇིག་རྟེན་མི་ཆོས་ཀྱི་སྤང་བླང་འཇུག་ལྡོག་བྱེད་མཁན་ཞིག་ལ་མཚོན་
ནའང་། འདི་ལས་ལྷག་པའི་བསླབ་བྱ་དང་གདམས་པ་ཞིག་མེད་པས། དེའི་ཕྱིར་ཆོས་
སྲིད་གཉིས་ཀའི་བླང་དོར་གྱི་གནས་སྟོན་པའི་མེ་ལོང་ལྟ་བུ་ཞིག་རེད་བསམ། བཅུ་ཡིན་
ན། རང་གི་མི་རིགས་ཀྱི་བདེ་སྡུག་དང་ལེགས་ཉེས་གཅིག་པུ་ལ་བསམ་པ་ཞིག་མ་ཡིན་
པར་མི་རིགས་གཞན་གང་དང་གང་ཡིན་ཡང་ཚང་མ་འདྲ་མཉམ་གྱི་ཐོག་ནས་ཐུགས་
ཁུར་གནང་བ་ཞིག་ཡིན་ཏེ། དཔེར་ན། རྒྱ་དང་ཁ་ཆེ། སོག་པོ་དང་ཡུ་གུར་སོགས་མི་
རིགས་གང་འདྲ་ཞིག་ཡིན་ནའང་ཀུན་ལ་ཁྱད་པར་ཅུང་ཟད་ཙམ་ཡང་མེད་པར་ཕན་
སེམས་དང་རོགས་རམ། སྦྱིན་གཏོང་། སློབ་གསོ། རྗེས་འཛིན། གུས་བཀུར། བྱམས་སྐྱོང་།
བརྩེ་སེམས་སོགས་ཇི་མ་ཇི་བཞིན་མཛད་པ་ཡིན་པས་བཀའ་སློབ་རིན་པོ་ཆེ་འདིས་རྒྱལ་
ཁབ་དང་རྒྱལ་ཁབ་བར་དང་། མི་རིགས་དང་མི་རིགས་བར། མི་དང་མིའི་བར། མདོར་
དྲིལ་ན་གཅིག་ནས་གཅིག་ཏུ་བརྒྱུད་དེ་མཐར་གོ་ལ་ཧྲིལ་བོའི་སྟེང་གི་འགྲོ་བ་ཡོད་དོ་
ཅོག་ལ་ཕན་བདེ་ལེགས་ཚོགས་ཀྱི་སྒོ་བརྒྱ་འབྱེད་པར་ཐེ་ཚོམ་མེད་དོ། ། །
མདོར་ན། རྗེ་བཙུན་བླ་མ་དམ་པ་ ༧ སྐྱབས་རྗེ་གུང་ཐང་རིན་པོ་ཆེ་སྐུ་ཕྲེང་དྲུག་པ་
འཇིགས་མེད་བསྟན་པའི་དབང་ཕྱུག་འཇིགས་བྲལ་ཕྱོགས་ལས་རྣམ་པར་རྒྱལ་བའི་སྡེའི་
ཞལ་སྔ་ནས་སྔ་ཕྱིར་བསྩལ་བའི་བཀའ་སློབ་ཕྱོགས་བསྒྲིག ས་ཆོས་སྲིད་ལུགས་བརྒྱ་
གསལ་བའི་མེ་ལོང་ཞེས་བྱ་བ་འདི་ནི། ཆོས་ཕྱོགས་ནས་མཚོན་ན། ཐར་འདོད་ཀྱི་སྐྱེས་བུ་
རྣམས་ཀྱི་ཐར་བའི་ལམ་བཟང་ཕྱིན་ཅི་མ་ལོག་པར་སྟོན་པའི་དེད་དཔོན་ལྟ་བུ། སྲིད་
ཕྱོགས་ནས་མཚོན་ན། སྲིད་འབྱོར་རིག་གསུམ་ཡར་རྒྱས་ཀྱི་ལམ་ཆེན་ཐོག་ཏུ་ཅི་དགར་
ཁྲིད་དེ་ད གོས་འདོད་ཀྱི་བསམ་དོན་མཐའ་དག་ཡིད་བཞིན་དུ་འགྲུབ་པའི་ད པ ག་



མདུན་བསུ་བའི་གཏམ།
བསམ་གྱི་ཤིང་དང་འདོད་འཇོའི་བ། ཡིན་བཞིན་གྱི་ནོར་བུ་ལྟ་བུ་ཡིན་པས་རང་གཞན་
སྐྱེ་འགྲོ་ཚང་མས་དུས་དང་རྣམ་པ་ཀུན་ཏུ་མཆོག་ཏུ་བཀུར་དགོས་པ་ལགས་སོ། །ལྷག་
པར་དུ་ང་ཚོས་ཤེས་དགོས་པ་ཞིག་ལ་ཡབ་རྗེ་བླ་མ་དམ་པ་ཁོང་གི་སྐུ་ཚེ་འདིར་མཛད་པ་
སྟོན་ལུགས་དང་། ཐུགས་ཀྱི་བཞེད་ཕྱོགས། ཁྱད་པར་བཀའ་སློབ་འདིའི་སྔ་ཕྱི་བར་
གསུམ་དུ་གསུངས་པའི་གསུང་ཟུར་གང་ཅིར་བསམ་བློ་ཞིབ་ཏུ་བཏང་ཚེ། ཆོས་ལུགས་
ཆོལ་ཁའི་དབྱེ་བ་མེད་པའི་ཁ་བ་ཅན་གྱི་རྒྱལ་ཁམས་འདིའི་སྐྱེ་འགྲོ་ཡོངས་ཀྱིས་ད་ནས་
ཚེ་རབས་རྗེས་མར་བདེ་བ་ཅན་གྱི་ཞིང་ཁམས་ལྟ་བུ་ཞིག་ལ་སྨོན་པ་ཤོར་ཏེ་ཉི་མ་ཕུད་
ནས་འདུག་མ་དགོས་པར། ཚེ་འདིར་དངོས་སུ་མི་ཡུལ་གྱི་བདེ་བ་ཅན་གྱི་ཞིང་ཁམས་ལྟ་
བུ་ཤིག་བོད་མི་ཡོངས་ཀྱིས་མངོན་སུམ་དུ་ཉམས་སུ་མྱོང་ཐུབ་པ། སྔོན་ཆད་གངས་རིའི་
ཁྲོད་ཀྱི་མཁས་པ་དང་གྲུབ་པ་གང་གིས་ཀྱང་ཐུགས་ལ་མ་འཁྲུངས་པ། དེང་སང་འཛམ་
གླིང་གི་སྲིད་འབྱོར་རིག་གསུམ་ཚད་ཆེས་མཐོ་བའི་ཡུལ་གྲུ་གཞན་དང་དོ་མཉམ་པ། ས་
ཆེན་པོ་འདིའི་སྟེང་དུ་གངས་ལྗོངས་འཇིག་རྟེན་གསར་བ་ཞིག་འཛུགས་སྐྲུན་བྱེད་རྒྱུའི་
ཐུགས་དགོངས་ཟབ་མོ་ཞིག་ཡོད་པ་ལ། མ་བསམས་པའི་ཕྱོགས་ནས་གློ་བུར་དུ་ནག་ཕྱོགས་
རྐྱེན་ངན་བདོ་ནས་དམ་པ་ཁོང་མི་ལོ་ཉི་ཤུ་ལྷག་གི་རིང་ཁྲི་མུན་དུ་བཞུགས་དགོས་བྱུང་
སྟེ། ཐུགས་བཞེད་ཀྱི་ཉི་ཟླའི་དཀྱིལ་འཁོར་ཆེན་པོ་བར་ཆད་གཟའ་ཡིས་ཟིན་པ་དེའི་
གནས་ཚུལ་དྲན་ན། བློ་དང་ལྡན་པའི་སྐྱེ་བོ་སུ་ཞིག་ལ་ཕངས་པའི་བློ་དང་། གདུང་བའི་
སེམས་མི་སྐྱེ། འོན་ཀྱང་། ད་ལྟ་ལོ་རྒྱུས་ཀྱི་རང་བཞིན་དུ་གྱུར་ཟིན་པས་སུས་ཀྱང་སྒྱུར་
བའི་བློ་དང་བཅོས་པའི་ཐབས་ག་ལ་ཡོད། དེས་ན་སྔོན་བྱོན་དམ་པའི་རྣམ་ཐར། རྗེས་
འཇུག་གདུལ་བྱའི་ཉམས་ལེན་ཟེར་བ་ལྟར། འུ་ཅག་གངས་ཅན་པའི་རིས་མེད་སྐྱེ་བོ་
ཡོད་དོ་ཅོག་གིས་དམ་པ་ཁོང་གི་རྣམ་ཐར་བཟང་བོ་དེ་ཉིད་སྨོན་པའི་ཡུལ་དུ་བྱས་པ་
ཙམ་ཞིག་གིས་ཆོག་ཤེས་མ་བསྟེན་པར་དངོས་ཤུགས་བརྒྱུད་གསུམ་ནས་ལག་ལེན་ངོ་
མའི་སྟེང་དུ་འཁྱོལ་ཐུབ་པའི་བྱ་བ། ཆོལ་གསུམ་གངས་ཅན་པ་ཡོངས་ཀྱིས་དུས་དང་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྣམ་པ་ཀུན་ཏུ་གནད་ཀྱི་དོན་པོ་ལ་བཟུང་ནས་འབད་པར་བྱ་དགོས་སོ། །
འདིར་སྨྲས་པ།
འཇམ་མགོན་ཟུར་ཕུད་ལྔ་བ་ལྷག་པའི་ལྷས། །
རླབས་ཆེན་ཚོགས་གཉིས་བསགས་པའི་ལག་རྗེས་སུ། །
བཀའ་སློབ་སྲིད་གསུམ་ནོར་གྱིས་ཁུག་མིན་པའི། །
ལེགས་བཤད་རིན་ཆེན་གཏེར་འདི་སྲིད་ན་བརྗིད། ། །
གངས་ཅན་འགྲོ་ལ་ཆོས་སྲིད་ལུགས་བརྒྱའི་གཟུགས། །
སོ་སོར་འཛིན་པའི་འདྲེན་བྱེད་ཡངས་པའི་སྤྱན། ། །
བརྩེ་ཆེན་ཐུགས་ཀྱིས་ལེགས་པར་བསྩལ་བའི་དྲིན། །
ཇི་བཞིན་སྟོང་གསུམ་ནོར་གྱིས་ག་ལ་གཞལ། །
སྤྱིར་ན་ཡབ་རྗེ་དམ་པའི་ཐུགས་བསྐྱེད་དང་། །
སྒོས་སུ་བུ་སློབ་དད་པའི་རྟེན་འབྲེལ་གྱིས། །
ཐུབ་བསྟན་དར་ཞིང་རྒྱལ་ཁམས་ཀུན་བདེ་བའི། །
ཆར་ཆུ་དུས་བབ་ལོ་ཕྱུགས་ལེགས་གནས་ཤོག །
འདི་ལ་འབྲེལ་ཐོགས་མཐོང་ཐོས་སྐྱེ་བོ་ཀུན། །
མགོན་པོ་ཁྱོད་ཀྱིས་འབྲལ་མེད་རྗེས་བཟུང་ཞིང་། །
ས་བཅུ་ལམ་ལྔ་རིམ་གྱིས་ལེགས་བགྲོད་ནས། །
མི་གནས་མྱ་ངན་འདས་ལ་འགོད་པར་ཤོག །



མདུན་བསུ་བའི་གཏམ།
ཁྱད་པར་སྐྱབས་རྗེ་མཆོག་གི་སྤྲུལ་བའི་སྐུ། །
བློ་བཟང་བསྟན་པའི་མཁན་ཆེན་ལ་སོགས་པའི། །
དམ་པ་རྣམས་ཀྱི་སྐུ་ཚེ་རབ་བརྟན་ཅིང་། །
མཛད་འཕྲིན་ཕྱོགས་བཅུར་རྒྱས་པའི་ཆེད་དུ་བསྔོ། །
ཞེས་འ ཇམ་མགོན་རྒྱལ་བ་གཉིས་པ་ཙོང་ཁ་བ་ཆེན་པོའི་རྒྱལ་ཚབ་དམ་པ་ཁྲི་ཆེན་གུང་ཐང་འཇམ་པའི་
དབྱངས་སྐུ་ཕྲེང་དྲུག་པ་ཆེན་པོ་༧རྗེ་བཙུན་འ ཇིགས་མེད་བསྟན་པའི་དབང་ཕྱུག་འཇིགས་བྲལ་ཕྱོགས་ལས་
རྣམ་པར་རྒྱལ་བའི་སྡེ་དཔལ་བཟང་བོའི་ཞལ་སྔ་ནས་ཀྱི་བཀའ་སློབ་ཟིན་བྲིས་ཕྱོགས་བསྒྲིགས་ཆོས་སྲིད་ལུགས་
བརྒྱ་གསལ་བའི་མེ་ལོང་ཞེས་བྱ་བ་འདི་ནི་མགོན་པོ་གང་ལ་མི་ཕྱེད་པའི་དད་པ་དང་དམ་ཚིག་བརྟན་པོ། དམ་
པ་གང་དེའི་བཀའ་སློབ་ཟིན་བྲིས་དང་གུས་བཀུར་ཆེན་པོས་ཕྱོགས་བསྒྲིགས་དང་ཟུར་མཆན་འདེབས་པ་བོ་ཐང་
སྐོར་དབུས་སྐྱབས་ལགས་ཀྱིས་སྔོན་འགྲོའི་གཏམ་ལ་འདི་ལྟ་བུ་ཞིག་དགོས་ཞེས་བསྐུལ་བའི་དོན་དུ། རིང་ནས་
ཡབ་རྗེ་རྡོ་རྗེ་འཆང་ཆེན་པོའི་ཐུགས་རྗེའི་གྲིབ་བསིལ་སྣུམ་པོའི་འོག་ཏུ་ཉེ་བར་འཚོ་བ་རྔོག་རྒྱུད་འཇམ་དབྱངས་
འཕྲིན་ལས་སུ་འ བོད་པས་སྒོ་གསུམ་གུས་ཕྱག་སྔོན་དུ་བཏང་སྟེ་བྲིས་པའི་དགེ་བས་བདག་སོགས་སེམས་ཅན་
ཐམས་ཅད་ཚེ་རབས་ནས་ཚེ་རབས་ཐམས་ཅད་དུ་མགོན་པོ་གང་གིས་འབྲལ་མེད་དགྱེས་བཞིན་རྗེས་སུ་འཛིན་
པའི་རྒྱུར་གྱུར་ཅིག །དགེ་ལེགས་འཕེལ། ། །།



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞུ་ཆེན་པའི་གཏམ།
འཇམ་དབྱངས་བླ་མ་སྐྱབས་རྗེ་གུང་ཐང་རིན་པོ་ཆེ་འཇིགས་མེད་བསྟན་པའི་
དབང་ཕྱུག་དཔལ་བཟང་བོའི་བཀའ་སློབ་ཕྱོགས་སྒྲིག་འདི་ནི། ཁོང་གིས་དགོན་སྡེ་ཁག་
དང་། སློབ་གྲྭ། རུ་སྡེ་སོགས་ལ་གནང་བའི་བསླབ་བྱ་དང་། དབང་ལུང་སོགས་བཀའ་ཆོས་
སྔ་ཕྱིར་བསྩལ་བའི་སྐབས་ཀྱི་གསུང་བཤད་སྣ་ཚོགས་སྒྲིག་པ་པོས་རང་བཟོས་བཅོས་
བསླད་མ་མཛད་པར་སྒྲ་ཐག་ལས་ཇི་ལྟར་གསལ་བ་ལྟར་གསུང་རིས་མ་ཉམས་པར་ཡི་
གེར་བཀོད་པ་ཡིན་གཤིས་བློ་གསལ་དོན་གཉེར་ཅན་རྣམས་ཀྱིས་ཁོང་གིས་དངོས་སུ་
གསུངས་པ་བཞིན་ཡིད་ཆེས་ཕེར་ཆོག་ལ། ལྷག་པར་དུ་རྒྱུད་སྡེ་གོང་འོག་གི་དབང་སྐུར་
མཛད་པའི་སྐབས་སྦྱོར་དངོས་མཇུག་གསུམ་གྱི་རིམ་པ་སྤྱི་དང༌། མཐོང་བ་བརྒྱུད་པའི་
ཕྱག་ལེན་སྣ་ཚོགས་སྔོན་བྱོན་དམ་པའི་ཕྱག་བཞེས་བཞིན་དུ་ཇི་ལྟར་གནང་བ་སོགས་
བཀའ་སློབ་འདིར་ཤིན་ཏུ་གསལ་བར་ཐོན་འདུག་པས་ཕྱི་རབས་དབང་སྐུར་མཛད་པ་
རྣམས་ཀྱིས་ཁུངས་བཅོལ་ས་ཉག་གཅིག་ཡིན་པར་སེམས་སོ། །
ལོ་སྟོན་བརྩོན་འགྲུས་རྒྱ་མཚོ་ནས།
སྤྱི་ལོ་༢༠༡༣ལོའི་སྤྱི་ཟླ་ ༡༡ པའི་ཚེས་ ༡༠ ཉིན།
I0



དཀར་ཆག
༼སྟོད་ཆ༽
དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་གནང་སྐབས་ཀྱི་བཀའ་སློབ།
...............
..…...……...... (1)
བྱམས་མེ་ནས་འཇིགས་བྱེད་ལྷ་བཅུ་གསུམ་མའི་དབང་གནང་སྐབས་ཀྱི་བཀའ་སློབ།
..…………..…… (46)
དུས་འཁོར་དབང་ཆེན་ཐེངས་བདུན་པ་གནང་སྐབས་ཀྱི་བཀའ་སློབ། .......... (87)
དུས་འཁོར་དབང་ཆེན་ཐེངས་དགུ་བ་གནང་སྐབས་ཀྱི་བཀའ་སློབ། .....…..... (131)
དུས་འཁོར་དབང་ཆེན་ཐེངས་བཅུ་བ་གནང་སྐབས་ཀྱི་བཀའ་སློབ། ........... (199)
བདེ་མཆོག་རབ་འབྱམས་ཀྱི་དབང་གནང་སྐབས་ཀྱི་བཀའ་སློབ།༼ ༡༽…..….... (319)
བདེ་མཆོག་རབ་འབྱམས་ཀྱི་དབང་གནང་སྐབས་ཀྱི་བཀའ་སློབ།༼ ༢ ༽…..…..….. (333)
སྒོ་མང་སྒར་ནས་བདེ་མཆོག་གི་དབང་གནང་སྐབས་ཀྱི་བཀའ་སློབ། ......... (341)
བདེ་མཆོག་བོང་ཞལ་གྱི་དབང་གནང་སྐབས་ཀྱི་བཀའ་སློབ། ..………........ （344)
བཞག་སྡོམ་ལ་ཐུགས་རྗེ་ཆེན་པོའི་དབང་གནང་སྐབས་ཀྱི་བཀའ་སློབ། ...…....(348)
ཨ་མཆོག་ཚོ་བ་བརྒྱད་ལ་ཐུགས་རྗེ་ཆེན་པོའི་དབང་གནང་སྐབས་ཀྱི་བཀའ་སློབ།
(367)
ཨ་མཆོག་ཟངས་དཀར་མ་ལ་ཐུགས་རྗེ་ཆེན་པོའི་དབང་གནང་སྐབས་ཀྱི་བཀའ་སློབ།
…..…， ( 382)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཨ་མཆོག་མཚན་ཉིད་དུ་འཇམ་དབྱངས་དཀར་བོའི་རྗེས་གནང་སྐབས་ཀྱི་བཀའ་སློབ།
བ........…. (393)
............. (398)
བྱམས་མེ་ནས་ཚེ་དབང་གནང་སྐབས་ཀྱི་བཀའ་སློབ། ......…...
བྱམས་མེ་ནས་རིགས་གསུམ་སྤྱི་སྒྲུབ་ཀྱི་རྗེས་གནང་སྐབས་ཀྱི་བཀའ་སློབ།
...... (403)
སྨན་བླའི་དབང་གནང་སྐབས་ཀྱི་བཀའ་སློབ། ..…...
གྲུབ་ཆེན་བརྒྱད་ཅུའི་རྗེས་གནང་སྐབས་ཀྱི་བཀའ་སློབ། .................... (420)
，(414）



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་
དབང་གནང་སྐབས་ཀྱི་བཀའ་སློབ་
བཞུགས་སོ། །
དེ་ཡང་ཁོང་གི་ཉིན་ཐོ་ལས། ༡༩༩ ༣ལོའི་སྤྱི་ཟླ་༦པའི་ཚེས་༢༡ ལ་ཀུན་མཁྱེན་རིན་པོ་ཆེའི་བཀའ་གསུང་
ལྟར་འདུ་ཁང་ཆེན་མོའི་ནང་ནས་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་གི་སྟ་གོན་བསྐུར། ཐོག་
མར་སྐྱབས་མཆོག་འཇིགས་མེད་དབང་བོས་འདུ་ཁང་གསར་བཞེངས་ཀྱི་ནང་དུ་ཐོག་མར་ལམ་ཁྲིད་གནང་བ་
དང་། དགེ་བཤེས་སྦྱིན་པ་བདེར་གཤེགས་ཚང་གིས་བསྐུལ་བ་ལྟར་སྔོན་འགྲོའི་ཆོས་བཤད་ཡོན་ཏན་གཞིར་གྱུར་
མའི་ཁྲིད་ཆ་ཚང་བཏོན། སྐྱ་སེར་སྟོང་ཕྲག་བཞི་ལྷག་ཡོད། ཚེས་༢༢ལ་འཇིགས་བྱེད་དབང་ལ་འཚུབ་ཆ་ཅུང་ཙམ་
བྱུང་། རང་གི་ནད་འཕར་ཡང་ཕྱག་ལེན་ཚང་མ་མ་ཆད་པ་བྱས། ཚེས་༢ ༣ ལ་གསར་གྲྭ་ཚང་ནས་གནས་བཅུའི་
བརྟན་བཞུགས་རིན་པོ་ཆེའི་གསུང་ལྟར་ཕུལ། རང་ནས་བཤད་པ་སོགས་བྱས་པར་གྲྭ་བ་མང་བོས་སྤྱན་ཆབ་
བཏང་། ཁྲི་བ་དགེ་འདུན་རྒྱ་མཚོས་སྐྱབས་འཇུག་ཞུས། དེ་ནས་ག དུ ང་མདུན་དུ་སོང་ནས་གཙང་ད གོན་པའི་
བཀའ་སྐོར་འཇམ་པའི་དབྱངས་ཀྱི་སྤྲུལ་སྐུ་དང་འ བའ་དགོན་པའི་ཨ་ལགས་སྙེ་ཚང་གི་སྤྲུལ་སྐུ་ཐུགས་ཐག་
བཅད། དེ་ནས་ཚེ་དཔག་མེད་ལྷ་གཅིག་བུམ་གཅིག་གི་དབང་དང་ལུང་ཡང་མང་བོ་བཏོན། འདི་ཉིན་ནམ་ལང་
བ་དང་འབྲུག་གྲག ཆར་ཟམ་ཟིམ་བབས་པ་རྟེན་འབྲེལ་ལེགས་ཟེར། དེ་རྗེས་མཇལ་ཁ་ཡང་བཏང་། གསེར་ཁྲི་
གསུམ་ནས་འབུལ་བ་དང་གྲྭ་ཚང་ནས་འབུལ་བ་བཅས་ཕུལ། ཞེས་གསུངས་པ་དང་། རྣམ་ཐར་དཔག་ལྗོན་ལས།
དགུང་ལོ་རེ་བརྒྱུད་པ་ཆུ་བྱ་ལོའི་ཧོར་ཟླ་ལྔ་བའི་ཚེས་གཉིས་ལ་ཚོགས་ཆེན་འདུ་ཁང་ཆེན་མོའི་ནང་ནས་བཀའ་
ཆོས་ཀྱི་ཐོག་མར་ཡོན་ཏན་གཞིར་གྱུར་མའི་ཁྲིད་དང་། རྡོ་རྗེ་འཇིགས་བྱེད་དཔའ་བོ་གཅིག་པའི་སྟ་གོན་གནང་། ཚེས་
གསུམ་ལ་འཇིགས་བྱེད་དཔའ་བོ་གཅིག་པའི་དབང་དངོས་བསྩལ་ནས་གདུལ་བྱ་སྟོང་ཕྲག་མང་བོར་གསང་
ཆེན་རྡོ་རྗེ་ཐེག་པའི་སྒོར་བཅུག་ནས་སྐུ་བཞིའི་ས་བོན་ཐེབས་ངེས་སུ་མཛད། སྔོན་འགྲོའི་གསུང་བཤད་ཀྱི་
སྐབས་སུ་ཀུན་སློང་གི་འཁྱེར་སོ་མ་འཆུག་པ་ད གོས་ཚུལ། ལས་འབྲས་བརྩི་ཚུལ། དབང་གི་བླ་མའི་བརྒྱུད་རིམ།
ཕྱག་ལེན་གྱི་ཕྲ་ཞིབ་སོགས་གསུང་བཤད་ངོ་མཚར་བ་གནང་ནས་མཁས་དགུའི་ཡིད་ཀྱི་བརྟན་པ་འཕྲོག་པར་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མཛད། ཚེས་བཞིའི་སྔ་དྲོ་གྲྭ་ཚང་དྲུག་གི་དགེ་འདུན་པ་ཐམས་ཅད་ཀྱིས་ཁོང་འཇམ་པའི་དབྱངས་ལ་ཚོགས་ཆེན་
འདུ་ཁང་ནང་ནས་གནས་བཅུའི་བརྟན་བཞུགས་ཕུལ། ཚོགས་ཆེན་ཁྲི་ལས་ཐོག་པ་ཕྲན་གྱིས་བརྟན་གསོལ་
སྐྱབས་འཇུག་ཞུས། ཞེས་གསུངས་པ་ལྟར་ལ། སྐབས་དེའི་བཀའ་སློབ་དངོས་གཤམ་གསལ།
དང་བོ། སྡོན་འགྲོའི་སྐབས།
དེ་ཡང་རང་ཅག་རྣམས་ལ་ད་རེས་ཆོས་སྒྲུབ་པའི་མཐུན་རྐྱེན་མ་ཚང་བ་མེད་པ་དལ་
བརྒྱད་འབྱོར་བཅུ་ཚང་བའི་རྟེན་མི་ལུས་ཁྱད་པར་ཅན་ནི་ཐོབ། གྲོགས་དགེ་བའི་བཤེས་
གཉེན་གྱི་མགོན་གྱིས་ནི་ཟིན། རྒྱལ་བའི་བསྟན་པ་རིན་པོ་ཆེ་འདི་ལས་ཀྱང་ཁམས་གསུམ་
ཆོས་ཀྱི་རྒྱལ་པོ་ཙོང་ཁ་བ་ཆེན་པོའི་མདོ་སྔགས་ཟུང་འབྲེལ་གྱི་རིང་ལུགས་དྲི་མ་མེད་པ་
འདི་དང་མཇལ་བས། རང་རེ་རྣམས་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོའི་
རྗེས་འཇུག་ཡིན། འཇམ་དཔལ་རྩ་རྒྱུད་སོགས་སུ་སངས་རྒྱས་བཅོམ་ལྡན་འདས་ཁོང་ཉིད་
ཀྱིས། ང་ནི་མྱ་ངན་འདས་འོག་ཏུ། །ས་ཡི་སྟེང་འདི་སྟོང་བ་ན། ཁྱོད་ཉིད་བྱིས་པའི་གཟུགས་
ཀྱིས་ནི། །སངས་རྒྱས་མཛད་པ་བྱེད་པར་འགྱུར། །ཞེས་རྗེ་བཙུན་འཇམ་པའི་དབྱངས་དེ་
ཉིད་མ་འོངས་པ་ན་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོའི་སྐུའི་རྣམ་པར་བྱོན་
ནས། དགའ་ཞེས་བྱ་བའི་དགོན་པ་འདེབས་ཞེས་དགའ་ལྡན་གྱི་དགོན་པའི་མཚན་ཟུར་ལ་
སོགས་པ་དང༌། བློ་བཟང་ཞེས་བྱའི་དགེ་སློང་དང་ཞེས་བློ་བཟང་གྲགས་པ་ཞེས་པའི་མཚན་
ཟུར་དང་། གཞན་རྗེའི་ཐམས་ཅད་མཁྱེན་པའི་སྐུའི་མཛད་པ་རྒྱ་ཆེན་པོ་ཕལ་ཆེར་ལུང་
གིས་ཟིན་ཡོད་པ་རང་རེ་རྣམས་ཀྱིས་ཕྱོགས་ཞེན་གྱི་གཏམ་མ་ཡིན་པར། ལུང་དང་རིགས་
པ་དྲི་མ་མེད་པས་བསྒྲུབ་ཐུབ་པ་དེ་ལྟར་ལགས། དེ་བཞིན་ཀུན་མཁྱེན་ཆེན་པོ་འཇམ་དབྱངས་
བཞད་པའི་རྡོ་རྗེ་ཡང་རྗེ་བཙུན་འཇམ་པའི་དབྱངས་དང་ངོ་བོ་གཅིག་པ་རེད། དེས་ན་
ཁོང་གིས་དངོས་སུ་ཕྱག་འདེབས་མཛད་པའི་དགོན་པ་འདི་ཉིད་དུ་ཀུན་མཁྱེན་སྐུ་ཕྲེང་
ན་རིམ་གྱི་སྐུ་གདུང་རིང་བསྲེལ་སོགས་བཞུགས་པའི་མདུན་ནས། ང་ཚོ་ལྷན་གཅིག་ཏུ་



བཀའ་སློབ་ཟིན་བྲིས་ཕྱོགས་བསྒྲིགས།
འཛོམས་ཏེ་ཆོས་འཆད་ཉན་བྱེད་རྒྱུ་བྱུང་བ་ནི་ཨེ་མ་ཧོ་རྨད་བྱུང་སྐལ་བ་བཟང་། འདི་འདྲའི་
སྐལ་བ་བཟང་བོ་ཐོབ་རྒྱུ་ནི་ཤིན་ཏུ་ནས་ཀྱང་དཀོན་པ་ངོས་ཟིན་པ་ཧ་ཅང་གལ་ཆེ། དགོན་
པ་གྲྭ་ཚང་འདི་ལྟ་བུ་ལ་ད་རེས་ང་ལ་དཔལ་རྡོ་རྗེ་འཇིགས་བྱེད་ཀྱི་སྨིན་བྱེད་དབང་གི་རིམ་
པ་རྣམས་འབུལ་བའི་འགན་བབས་པ་དུས་དབང་གིས་རེད་མ་གཏོགས། ང་ལ་རྡོ་རྗེ་སློབ་
དཔོན་གྱི་མཚན་ཉིད་ཚང་བ་མ་རེད། ཡིན་ན་ཡང་རྗེ་ཐམས་ཅད་མཁྱེན་པའི་མ་འོངས་ལུང་
བསྟན་དུ་དགའ་ལྡན་ཁྲི་རབས་ལྔ་བཅུ་བར་ཁོང་སླར་ཡང་འབྱོན་རྒྱུ་ཞེས་གསུངས་པ་དང་།
གུང་ཐང་སྐུ་འཕྲེང་དང་བོ་དགེ་འདུན་ཕུན་ཚོགས་པ་དགའ་ལྡན་ཁྲི་རབས་ལྔ་བཅུ་བ་ཡིན་
པས། དབུས་གཙང་ཕྱོགས་སུ་ཁོང་ནི་རྗེ་རིན་པོ་ཆེ་སླར་ཡང་བྱོན་པ་རེད་ཅེས་བརྩི་བཀུར་
ཆེན་པོ་བྱེད་པ་དང་། རྗེས་སུ་བསྟན་པའི་སྒྲོན་མེས་གཞུང་ལུགས་ལ་སྦྱངས་པ་ཕུལ་དུ་བྱུང་
བ་མཛད་ནས་མཁས་པའི་གོ་འཕང་བླ་ན་མེད་པ་བརྙེས་ཤིང་། སངས་རྒྱས་ཀྱི་བསྟན་པ་
ཡུན་རིང་དུ་སྤེལ་བར་མཛད་པས་འཇམ་པའི་དབྱངས་ཞེས་པའི་མཚན་རང་ཤུགས་ཀྱིས་
ཐོགས་སོང་བ་རེད། དེས་ན་ངས་དེ་ཚོའི་མཚན་ཙམ་འཛིན་པ་དཔེར་ན་དམ་ཅན་ཆོས་
རྒྱལ་གྱི་འབག་གོན་པ་དང་འདྲ་ཡང་། མཚན་དེ་ངས་བཟུང་ཡོད་པས་རྡོ་རྗེ་སློབ་དཔོན་ཞེས་
ན་འབྲེལ་མི་ཆགས་རྒྱུ་མི་འདུག་པ་ལྟ་བུ་ཞིག་རེད། དེའི་སྟབས་གཙོ་བོ་སློབ་མས་དད་པ་
སྦྱོང་ཐུབ་ན། དུས་གསུམ་གྱི་སངས་རྒྱས་ཐམས་ཅད་ངའི་སྙིང་ལ་ཞུགས་ཏེ། ཁྱེད་ཚོ་ལ་
བྱིན་རླབས་འབྱུང་བ་ལ་དོགས་པ་མི་དགོས། གཞན་དཔལ་རྡོ་རྗེ་འཇིགས་བྱེད་དཔའ་བོ་
གཅིག་པའི་རྒྱུད་ཆོས་ཟབ་མོ་འདི་ལ་བསམ་ན། དུས་དབང་གིས་ལོ་བཅུ་ཕྲག་ཁ་ཤས་འདིའི་
རིང་མ་གཏོགས་ཕལ་ཆེར་ལོ་སུམ་བརྒྱ་ལྷག་གི་རིང་། ཞོགས་ཀའི་ཚོགས་འདོན་དུ་རྡོ་རྗེ་
འཇིགས་བྱེད་དཔའ་བོ་གཅིག་པ་འདི་ཆད་མ་མྱོང་། གྲྭ་བ་གཅིག་བསྙེན་ཆེན་ལ་བསྡད་
པའི་ཕན་ཡོན་བསམ་གྱིས་མི་ཁྱབ་ན། ལམ་ཞུགས་ཁྲི་ཕྲག་བརྒྱད་ཀྱི་གདན་ས་ཞེས་གསུངས་
པས། རྟོགས་པ་མཐོན་པོར་བསྙེགས་པའི་སྐྱེས་བུ་དམ་པ་དང་དགེ་བའི་བཤེས་གཉེན་གནམ་
གྱིས་ས་བཀབ་པ་ལྟ་བུ་མང་བོ་བྱོན་པ་དང་། གྲྭ་བ་སྟོང་ཕྲག་གསུམ་གྱིས་ལོ་བརྒྱ་ཕྲག་ཁ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཤས་སུ་དཔལ་རྡོ་རྗེ་འཇིགས་བྱེད་སྒོམ་སྒྲུབ་མཛད་པ་ལ་འདང་བརྒྱབས་ན། གནས་ཁང་
འདི་ཉིད་དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་རང་སྣང་ལས་གྲུབ་པའི་ཐར་བ་ཆེན་པོའི་
གཞལ་མེད་ཁང་དུ་མོས་ཀྱང་དགོས་ལ། མ་མོས་ཀྱང་རང་ཤུགས་ཀྱིས་བྱིན་རླབས་ཞུགས་
ཡོད་རྒྱུ་རེད། དེས་ན་གནས་ཁང་འདི་ནས་ད་ལྟ་གྲོགས་དགེ་བའི་བཤེས་གཉེན་རྣམས་དང་
ལྷན་དུ་རྒྱུད་ཆོས་ཟབ་མོ་འདི་ལྟ་བུ་ཉམས་སུ་ལེན་རྒྱུ་བྱུང་བ་ནི་ཨེ་མ་ཧོ་རྨད་བྱུང་སྐལ་བ་
བཟང་བས། སྐལ་བ་བཟང་བ་དེ་ངོས་ཟིན་པའི་སྒོ་ནས་ཆོས་ཉན་པ་ལ། ཆོས་ཉན་པའི་ཀུན་
སློང་ཀུན་སྤྱོད་སོགས་གཙང་ཞིང་དག་པའི་སྒོ་ནས་གསན་དགོས་སོ། །
སྔོན་ཀུན་མཁྱེན་འཇིགས་མེད་དབང་བོས་འདུ་ཁང་འདི་ཉིད་རྒྱ་ཇེ་ཆེར་བཏང་ཞིང་།
ཆོས་སྟོན་མཛད་སྒོའི་ཐོག་མར་བྱང་ཆུབ་ལམ་རིམ་གྱི་བཤད་ཁྲིད་མཛད་ཚུལ་རྣམ་ཐར་
སོགས་སུ་གསུངས་ཡོད། དེའི་སྟབས་ཀྱིས་ཁོང་ཨ་ཁུ་རྔ་བ་སྦྱིན་པ་ཚང་གིས་དབང་འདི་མ་
བསྐུར་བའི་སྔོན་དུ་ངེས་པར་དུ་ལམ་རིམ་བློ་སྦྱོང་གི་ཁྲིད་དམ་བཤད་ལུང་། ཡང་ན་བདེ་
ལམ་གྱི་བཤད་ལུང་ཞིག་འདོན་དགོས་ཞེས་ཡང་ཡང་གསུང་སྐུལ་གནང་བ་དང་། གྲྭ་ཚང་
འདི་ལ་མཚོན་ན་སྔོན་ཆད་རི་བོ་དགེ་ལྡན་པའི་མཁས་བཙུན་བཟང་གསུམ་འཛོམས་པའི་
དགེ་བའི་བཤེས་གཉེན་བསམ་གྱིས་མི་ཁྱབ་མང་བོ་བྱོན་པ་རེད། དེང་སང་དུས་སྙིགས་
མར་སླེབས་པའི་དབང་གིས་སངས་རྒྱས་ཀྱི་བསྟན་པ་སྣུམ་ཟད་ཀྱི་མར་མེ། ལྟག་ཆུ་ཆད་པའི་
རྫིང་བུར་གྱུར་བའི་སྐབས་འདིར་ད་དུང་མཁས་བཙུན་བཟང་གསུམ་འཛོམས་པའི་སྐྱེས་
བུ་དམ་པ་གང་མང་བྱོན་ནས་བསྟན་པ་ཡང་དར་དང་བསྐལ་བ་རྫོགས་ལྡན་ཞིག་འབྱུང་
བའི་རྟེན་འབྲེལ་དང་། ཨ་ཁུ་སྦྱིན་པ་ཚང་ཁོང་སྐུ་མ་བཞུགས་པས་ཁོང་གི་ཞལ་ཆེམས་ཟེར་
ན་ཡང་ཆོག ཀུན་མཁྱེན་འཇིགས་མེད་དབང་བོའི་མཛད་པ་བཟང་བོ་དེ་ཉིད་སྨོན་པའི་
ཡུལ་དུ་བཟུང་ནས་ཟེར་ན་ཡང་ཆོག གང་ལྟར་སྟ་གོན་ལ་གཙོ་བོ་ཐུན་མོང་ལམ་སྦྱངས་ཀྱི་
སྒོ་ནས་ཀུན་སློང་བཅོས་པ་ཤིན་ཏུ་གལ་ཆེ་བར་གསུངས་ཡོད་པས། དེ་རིང་ཐོག་མར་བྱང་
ཆུབ་ལམ་རིམ་ཡོན་ཏན་གཞི་གྱུར་མའི་ཁྲིད་དང་སྦྲགས་ནས་སྔོན་འགྲོའི་ཆོས་བཤད་ལྟ་བུ་



བཀའ་སློབ་ཟིན་བྲིས་ཕྱོགས་བསྒྲིགས།
ཞིག་བྱས་ན། དེ་ལ་རྟེན་འབྲེལ་གྱི་གནད་ཅིག་ཡོད་རྒྱུ་རེད། ཁོང་པཎ་ཆེན་ཐམས་ཅད་མཁྱེན་
ཅིང་གཟིགས་པ་ཆེན་པོ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་
དཔལ་བཟང་བོ་ཁོང་ཉིད་གནས་འདིར་ཕེབས་ནས་དུས་འཁོར་དབང་ཆེན་གནང་སྐབས་
ཀྱང་སློབ་མ་རྗེས་འཛིན་གྱི་ཐད་སོར་བླ་མ་ལྔ་བཅུ་བ་དང་ལམ་རིམ་སོགས་ཀྱི་བཤད་ལུང་།
དབང་གིས་སྐབས་སུ་ཡོན་ཏན་གཞིར་གྱུར་མའི་ཁྲིད་དང་སྦྲགས་ནས་གསུངས་པ་ཡིན། དེ་
བཞིན་སྐྱེས་བུ་དམ་པ་སྔོན་མ་ཚོའི་ཕྱག་བཞེས་ལ་ཡང་སྔོན་འགྲོའི་ཆོས་བཤད་ཀྱི་སྐབས་སུ་
ཁྲིད་བཤད་བྱས་ན་མི་ཆོག་པ་མེད་པ་དེ་ལྟ་བུ་རེད། དེས་ན་དེ་རིང་འདིར་འདུ་ཁང་གསར་
བཞེངས་ལེགས་གྲུབ་བྱུང་བ་འདིའི་ནང་དུ་ཡོན་ཏན་གཞིར་གྱུར་མའི་ཁྲིད་མདོར་བསྡུས་
ཤིག་བྱས་ནས་རྟེན་འབྲེལ་གྱི་ཐོག་མ་བྱང་ཆུབ་ལམ་གྱི་རིམ་པའི་ཁྲིད་ཀྱི་གོ་ཆོད་པ་བྱེད་རྒྱུ་
ཡིན། །
གཉིས་པ། སྔོན་འགྲོ་ཡོན་ཏན་གཞིར་གྱུར་མའི་བཤད་ཁྲིད།
བྱང་ཆུབ་ལམ་གྱི་རིམ་པའི་ས་བཅད་ལ། ཆོས་ཁུངས་བཙུན་པར་བསྟན་པའི་ཕྱིར་
མཛད་པ་བོའི་ཆེ་བ། གངམས་ངག་ལ་གུས་པ་བསྐྱེད་ཕྱིར་ཆོས་ཀྱི་ཆེ་བ། ཆེ་བ་གཉིས་ལྡན་
གྱི་ཆོས་ལ་ཉན་བཤད་ཇི་ལྟར་བྱ་བ། གདམས་པ་དངོས་ཀྱིས་སློབ་མ་ཇི་ལྟར་བཀྲི་བའི་རིམ་
པ་བཅས་ས་བཅད་བཞིར་ཕྱེས་ནས་འཆད་པ་རེད། དེ་ལྟ་བུའི་སྒོ་ནས་བྱང་ཆུབ་ལམ་རིམ་
དང་སྦྲགས་ཏེ་མདོར་བསྡུས་ཤིག་ཞུ་བ་ལ། དང་བོ་ལམ་གྱི་རྩ་བ་བཤེས་གཉེན་བསྟེན་ཚུལ་
གལ་ཆེ་བ། དཔེར་ན། མགོ་ཚེས་གཅིག་ནས་མ་འཕྱུག་ན་མཇུག་གནམ་སྟོང་གི་བར་དུ་མི་
འཕྱུག་པ་བཞིན་བཀའ་གདམས་པ་གོང་མ་ཚོས་ཀྱང་བཤེས་གཉེན་བསྟེན་ཚུལ་ལེགས་པ་ཤིན་
ཏུ་གལ་ཆེ་བར་བཞེད། གལ་སྲིད་བླ་མ་ཆེན་པོ་དང་མཁས་པ་ཆེན་པོ་ཡིན་ཡང་རང་གི་དགེ་
བའི་བཤེས་གཉེན་གྱི་ཐུགས་དཀྲུགས། རྟེན་འབྲེལ་མ་ལེགས་པ་བྱུང་ན་སྐུ་བགེགས་ཆེ་བ་
དང་མཛད་འཕྲིན་མི་རྒྱས་པ་སོགས་མངོན་སུམ་ཡིན། ངས་དེང་སང་བྱ་བ་ཅི་བྱས་ལམ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འགྲོ་ཞིག་བྱུང་བའི་རྩ་བ་ནི་གཙོ་བོ་རང་གི་དགེ་བའི་བཤེས་གཉེན་རྣམས་ཀྱི་ཐུགས་དཀྲུགས་
སོང་བསམ་པ་དང་། བཀའ་མ་བརྩིས་བསམ་པ། དད་ལོག་སྐྱེས་སོང་བསམ་པ་ནམ་ཡང་
མེད། བཤེས་གཉེན་བསྟེན་ཚུལ་ཅུང་ཡག་པོ་ཡིན་སྟབས། བླ་མ་སྐྱེས་བུ་དམ་པ་དེ་ཚོས་ཐུགས་
བརྩེ་བ་ཆེན་པོས་རྗེས་སུ་བཟུང་དང་འཛིན་བཞིན་པ་ཡིན་པས། ངས་བྱ་བ་ཅི་བྱས་ཆོས་ལྡན་
གྱི་ལས་ཡིན་ན་ཅུང་འགྲུབ་པ་བཤེས་གཉེན་བསྟེན་ཚུལ་མ་འཕྱུག་པའི་བཀའ་དྲིན་རེད།
དེ་བཞིན་བྱང་ཆུབ་ལམ་གྱི་རིམ་པ་ལས་ཀྱང་དང་བོ་བཤེས་གཉེན་བསྟེན་ཚུལ་གཙོ་བོར་
བྱས་ཡོད། སྐབས་འདིར་ཡོན་ཏན་གཞི་གྱུར་མ་ནི། བྱང་ཆུབ་ལམ་གྱི་རིམ་པ་སོགས་ལ་ཤར་
སྒོམ་བྱས། ཉམས་ལེན་གཞན་པ་གང་དང་གང་བྱས་ན་ཐམས་ཅད་ཀྱི་མཇུག་ཏུ་བྱིན་
རླབས་སྤུངས་ཞུས་ཀྱི་ཚུལ་དུ་གསོལ་བ་བཏབ་པ་ལ། བྱིན་རླབས་སྤུངས་ཞུས་སུ་གྲགས་
པ་རེད། ཡོན་ཏན་གཞིར་གྱུར་མ་ཟེར་བ་ནི་ཚིག་དང་བོ་ཕར་ལ་བཏགས་པ་མ་གཏོགས།
དོན་དམ་པར་བྱིན་རླབས་སྤུངས་ཞུས་རེད། ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ། །
ཚུལ་བཞིན་བསྟེན་པ་ལམ་གྱི་རྩ་བ་རུ། །ལེགས་པར་མཐོང་ནས་འབད་པ་དུ་མ་ཡིས། །གུས་
པ་ཆེན་པོས་བསྟེན་པར་བྱིན་གྱིས་རློབས། །ཞེས་མགོན་བཤེས་གཉེན་བསྟེན་ཚུལ་བྱང་ཆུབ་
ལམ་གྱི་རིམ་པ་དང་སྦྲགས་ནས་གསུངས་པ་རེད། དེ་ལ་ཡོན་ཏན་ཀུན་གྱི་གཞིར་གྱུར་ཞེས་
པ་ལ་གོ་ཚུལ་གཉིས་ཡོད། བླ་མ་ལ་སྦྱར་ན་ལུང་དང་རྟོགས་པའི་ཡོན་ཏན་ཐམས་ཅད་ཀྱི་
གཞིར་གྱུར་བ། དཔེར་ན། སྐྱབས་འགྲོ་ལས། ཕྱོགས་བཅུ་དུས་གསུམ་གྱི་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་བ། ཆོས་
ཀྱི་ཕུང་བོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་
ཅད་ཀྱི་མངའ་བདག དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ། ཞེས་
རྩ་བའི་བླ་མ་དེ་ཆེས་གནད་མཐོ་སར་བཞག་ཡོད་པ་བཞིན་ཁྱེད་གྲྭ་བ་ཆུང་ཆུང་ཚོ་ཡིན་ན།
རང་གི་བླ་མ་དང་དགེ་བའི་བཤེས་གཉེན་ལ་སངས་རྒྱས་དངོས་ཀྱི་འདུ་ཤེས་འཇོག་པ་ཤིན་
ཏུ་གལ་ཆེ། ཁོང་སངས་རྒྱས་དངོས་མིན་ཀྱང་སངས་རྒྱས་དངོས་ཀྱི་འདུ་ཤེས་བཞག་ན།



བཀའ་སློབ་ཟིན་བྲིས་ཕྱོགས་བསྒྲིགས།
རང་ལ་སངས་རྒྱས་དངོས་ཀྱི་བྱིན་རླབས་ཐམས་ཅད་འཇུག་པ་ལ་དོགས་པ་མི་དགོས་པ་ལོ་
རྒྱུས་དང་རྣམ་ཐར་མང་བོ་ཡོད་པ་དེ་བཞིན་རེད། །
དེས་ན་རང་གི་ངོ་ཐད་ནས་བླ་མ་ནི་ཡོན་ཏན་ཐམས་ཅད་འབྱུང་བའི་གཞི་ཡིན། བླ་མ་
མེད་ན་ཡོན་ཏན་འབྱུང་བའི་གཞི་མེད་སྟབས། བླ་མ་ནི་ཡོན་ཏན་ཐམས་ཅད་ཀྱི་རྩ་བ་དང་
ལེགས་ཚོགས་ཀུན་གྱི་གཞི་མ་ཡིན་པས་ཡོན་ཏན་ཀུན་གྱི་གཞིར་གྱུར་བ་དང་། དེ་ཉིད་ཚུལ་
བཞིན་བསྟེན་པ་ལམ་གྱི་རྩ་བ་རུ་ཞེས་པ་ནི། རྩ་བ་དད་པ་སྒོམ་ཚུལ་འདིས་བསྟན་པ་རེད།
དྲིན་ཅན་ཞེས་བཀའ་དྲིན་རྗེས་སུ་དྲན་པ་ཤིན་ཏུ་གལ་ཆེ། མི་རང་ག་བ་ཞིག་གིས་རོགས་
རམ་ཅུང་ཟད་རེ་བྱས་པ་ལ་དྲིན་ཅན་པོ་དེ་ཟེར་ན། རང་གི་དགེ་རྒན་གྱིས་རང་ལ་ཚེ་ཕྱི་མ་
ཕན་ཆད་དུ་ཐར་བའི་ལམ་སྣེ་ཟིན་བྱེད་ཀྱི་ཐབས་ལ་སོགས་པ་སྤྲད་པ་དེ་ལས་ལྷག་པའི་
དྲིན་ཅན་ཞིག་མེད་པས་དྲིན་ཅན་ཞེས་དང་། རྗེ་ཞེས་པ་ནི་གཙོ་བོ་ཡིན་པས་དྲིན་ཅན་རྗེ་
ཞེས་བཀའ་དྲིན་ཙམ་མིན་པར་བཀའ་དྲིན་ཆེ་བ་ཐམས་ཅད་ཀྱི་མཆོག་ཏུ་གྱུར་བ་དང་གཙོ་
བོ་གྱུར་བ་ཡིན་པས་དྲིན་ཅན་རྗེ་ཞེས་བཀའ་དྲིན་རྗེས་སུ་དྲན་དགོས། བཤེས་གཉེན་བསྟེན་
ཚུལ་ལ་ཡང་། དཔེར་ན། བླ་མ་ཕྱོགས་གང་ཐད་ནས་དད་པ་སྐྱེ་ས་འདྲ་བ། ཤོམ་དང་གཟབ་
སྤྲོས་ལྡན་པ་ལ་དད་པ་སྐྱེ་བ་དང་། གོས་ངན་ངོན་ཙམ་ལ་བརྟེན་པའི་རང་ག་བའི་དགེ་
བའི་བཤེས་གཉེན་ལ་དད་པ་ཧ་ཅང་མི་བྱེད་པ་འཇིག་རྟེན་པའི་འགྲོ་ལུགས་རེད། སྔོན་
ཆད་བཀའ་གདམས་པའི་བླ་མ་ཞིག་མར་བསོད་ལ་ཕེབས་པ་ན། ཉིན་དང་བོར་ཁོང་རི་
ཁྲོད་པ་ཡིན་པས་གོས་གོན་པ་སོགས་ཧ་ཅང་གཟབ་སྤྲོས་མ་བྱས་སྟབས། མར་སོགས་འབུལ་
རྫས་མང་བོ་ལག་ཏུ་མ་བྱུང་། ཉིན་གཉིས་པར་ཁོང་གིས་ཀཱ་ཙི་ཞིག་གྱོན་པ་དང་གདུགས་
བསྐོར་ནས་སོང་བ་ན། འབུལ་རྫས་མང་བོ་ལག་ཏུ་བྱུང་བ་ལ་ཁོང་གིས་བླ་མ་ངའི་དྲིན་མ་
རེད། གོན་པ་ཁྱོད་ཀྱི་དྲིན་རེད་གསུངས་པའི་ལོ་རྒྱུས་བཞིན་འཇིག་རྟེན་པས་དད་པ་བྱེད་
ཚུལ་དེ་ལྟ་བུ་རེད། གཟབ་སྤྲོས་ཇི་འདྲ་ཆེ་ཡང་སྙིང་བོ་མི་འདུག གཙོ་བོ་སེམས་གཏིང་
ནས་རང་ལ་མཆོག་ཐུན་མོང་གི་དངོས་གྲུབ་སྩོལ་བའི་གཞིར་གྱུར་བ་མདོ་སྔགས་གཉིས་ཀྱི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལམ་སྟོན་པའི་དགེ་བའི་བཤེས་གཉེན་ལ་སངས་རྒྱས་དངོས་ཀྱི་འདུ་ཤེས་འཇོག་དགོས།
འདིའི་སྐབས་སུ་བཀའ་དྲིན་རྗེས་སུ་དྲན་ནས་གུས་པ་བསྐྱེད་ཕྱིར་དྲིན་ཅན་རྗེ་ཞེས་གསུངས་
པ་དང་། རྗེ་ཞེས་ཚིག་གཅིག་པུས་བཤེས་གཉེན་གྱི་མཚན་ཉིད་ཤུགས་སུ་བསྟན་ཏོ། །
བླ་མ་བསྟེན་པ་ལ་བླ་མ་མཚན་ཉིད་དང་ལྡན་པ་ཞིག་ཡིན་མིན་བརྟག་དཔྱད་སྔོན་དུ་
བྱས་ནས། བླ་མ་རུ་བསྟེན་རྗེས་སུ་དད་པ་མ་ལོག་པ་ཞིག་བྱེད་རྒྱུ་གལ་ཆེ། མང་མང་གང་
བྱུང་མང་བྱུང་དུ་ཆོས་འབྲེལ་མི་འཇོག་པ་ནི་བཀྲ་ཤིས་འཁྱིལ་ཚང་གི་སྔོན་ཆད་ཀྱི་ཕྱག་ལེན་
དང་། སྐྱེས་བུ་དམ་པ་སྔོན་མ་ཚོས་ཀྱང་དེ་ལྟར་གནང་གི་ཡོད་པ་ལ་དགོས་པ་ཆེན་པོ་འདུག
འོན་ཀྱང་། དེང་སང་དུས་དབང་གིས་ཆོས་རྒྱུན་དཀོན་མོ་ཆད་དུ་ཉེ་བ་ལེན་པ་དང་།
གཞུང་ལུགས་ལ་སྦྱང་པ་བྱེད་པའི་ཕྱིར་བསྟེན་ཚུལ་ལེགས་པའི་སྒོ་ནས་བླ་མ་མང་བོ་བསྟེན་
ན་མི་ཆོག་པ་མེད། ཧ་ཅང་དམ་པོ་བྱས་ན་ཆོས་ཐོབ་པ་ལ་གེགས་སུ་འགྱུར་བ་ཡང་ཡོད། གང་
ལྟར་དགེ་བའི་བཤེས་གཉེན་གྱི་མཚན་ཉིད་ཚང་བ་ཞིག་བསྟེན་པ་ཤིན་ཏུ་གལ་ཆེ་བས།
འདིའི་སྐབས་སུ་དགེ་བའི་བཤེས་གཉེན་གྱི་མཚན་ཉིད་བསྟན་ཏོ། །ཚུལ་བཞིན་བསྟེན་པ་
ལམ་གྱི་རྩ་བ་རུ་ཞེས་པ་ནི་གཞན་གྱི་གཡམ་ལ་རྒྱུགས་ནས་བླ་མ་དང་དགེ་བཤེས་བཟང་བོ་
ཞིག་རེད་ཟེར་བ་ཙམ་གྱིས་རང་གིས་བརྟག་དཔྱད་མེད་པར་བླ་མར་བསྟེན། རྗེས་སུ་སེམས་
ལ་རྣམ་རྟོག་འབྱུང་བ་དང༌། བླ་མ་འགའ་རེའི་ཁ་མ་བྱས་ན་བླ་མའི་གསུང་དང་འགལ་འགྲོ།
ཁ་བྱས་ན་གནོད་པ་འབྱུང་བའི་དཀའ་ལས་དང་ཡང་འཕྲད་སྲིད་པས། བརྟག་དཔྱད་སྔོན་
ལ་གཏོང་བ་གལ་ཆེ། འདིའི་སྐབས་སུ་གཞུང་ནས་བཤད་པ་ཇི་བཞིན་དུ་བསྟེན་ཞེས་པ་ལ་
ཚུལ་བཞིན་བསྟེན་ཞེས་གསུངས་པ་རེད། ཡང་སློབ་མ་ལ་ལས་དཔེར་ན་སྤྲང་བོས་བྲོ་ཁ་
སློང་པ་ལྟར་བླ་མའི་གདམས་ངག་ལོན་ཐབས་བྱེད་པ་ལས་བླ་མ་དེ་རང་ལ་ཆོས་སྟོན་པའི་
དུས་གསུམ་སངས་རྒྱས་ཀྱི་གདུང་འཚོབ་ལྟ་བུར་མོས་པ་སྐད་ཅིག་ཙམ་ཡང་མི་འཇོག་པར།
བླ་མའི་ཕྱག་ཏུ་ཡོད་པ་དེ་ལོན་སོང་བས་ཆོག་སྙམ་པ་ནི་ཆོས་རྐུན་དང་ཁྱད་པར་མེད་པས་
དེ་ལྟ་བུ་བྱེད་མི་ཉན། གཞུང་ནས་བཤད་པ་ལྟར་དུ་ཚུལ་བཞིན་དུ་བསྟེན་པ་དང་། བླ་མ་



བཀའ་སློབ་ཟིན་བྲིས་ཕྱོགས་བསྒྲིགས།
སྐྱེས་བུ་དམ་པ་སྔ་མ་རྣམས་ཀྱིས་བཤེས་གཉེན་བསྟེན་ཚུལ། མཛད་པ་མཛད་ཚུལ་བཅས་
གཞུང་སོགས་ན་ཧ་ཅང་རྒྱས་པར་གསུངས་ཡོད་པ་དེ་དག་སེམས་ལ་བཞག་ནས། བསམ་
སྦྱོར་གཉིས་ཀས་ཚུལ་བཞིན་བསྟེན་པ་ནི་ལེགས་ཚོགས་ཐམས་ཅད་ཀྱི་གནད་འདུ་ས་ཡིན་
པས་ཧ་ཅང་གལ་ཆེ། དེ་ལྟར་བསྟེན་པ་ལམ་ཐམས་ཅད་ཀྱི་རྩ་བ་རུ་ལེགས་པར་མཐོང་ནས་
ཞེས་པ་ནི་ཤིན་ཏུ་རྒྱ་ཆེ་ཞིང་གནད་ཟབ་པ་ཞིག་སྟེ། ལམ་གྱི་རྩ་བ་བླ་མ་ཡིན་ཞེས་པ་ཙམ་
གྱིས་མི་ཆོག་པར་ཡིན་ཚུལ་ལེགས་པར་གོ་ནས་དད་གུས་སྦྱང་དགོས། འབད་པ་དུ་མ་ཡིས་
ཞེས་པས་མ་དད་པ་དང་ལོག་པར་ལྟ་བ་སོགས་བསྟེན་ཚུལ་ལོག་པ་ཐམས་ཅད་བཀག་སྟེ་
བསམ་སྦྱོར་གཉིས་ཀའི་སྒོ་ནས་བསྟེན་དགོས་པ་དང་། གུས་པ་ཆེན་པོས་བསྟེན་ཞེས་པས་
བཀའ་དྲིན་རྗེས་སུ་དྲན་ནས་གུས་པ་བསྐྱེད་པ་དང་བྱིན་གྱིས་རློབས་ཞེས་པས་ནི་དེ་ལྟར་
རྒྱུད་ལ་སྐྱེ་བར་གསོལ་བ་འདེབས་པ་སྟེ། ཚིག་དང་བོའི་དོན་བཤེས་གཉེན་བསྟེན་ཚུལ་དང་
བསྟེན་པའི་ཕན་ཡོན། གསུང་དང་འགལ་བའི་ཉེས་དམིགས་སོགས་ལ་འདང་བརྒྱབ།
དཔྱད་པ་བཏང་ན་ལམ་རིམ་སོགས་ལས་གང་གསུང་བ་ཚིག་འདིའི་ནང་དུ་མ་འདུས་པ་
མེད་པ་ལྟ་བུ་རེད། སྤྱིར་ན་བྱིན་ནི་སྐུ་གསུང་ཐུགས་ཀྱི་གཟི་བྱིན་དང་བརླབས་པ་ནི་བསྒྱུར་
བའི་དོན་ཏེ་རང་གི་བློ་བསྒྱུར་བར་མཛད་དུ་གསོལ་བྱས་པའོ། ། །
བློ་ཇི་ལྟར་བསྒྱུར་ཅེ་ན། ད་ལྟ་རང་ཅག་རྣམས་འཇིག་རྟེན་འདི་སྣང་གི་དབང་དུ་
གཡེང་ནས་ཡོད་པའི་རྟ་རྒོད་ལྟ་བུའི་བློ་འདི་གནས་གཅིག་ཏུ་འཇོག་མི་ཐུབ་ཞིང་། གར་
འགྲོ་འདིར་འགྲོ་མེད་པར་གང་སར་ཤོར་འགྲོ་བ་འདི་ནི་རང་གི་སེམས་འཛིན་མ་ཐུབ་པའི་
སྐྱོན་རེད། དེ་ལ་ཧ་ཅང་གཟབ་དགོས། བྱིན་རླབས་སྤུངས་ཞུས་འདིའི་འོག་ཏུ་འབྱུང་བའི་
བྱིན་གྱིས་རློབས་ཞེས་པའི་ཚིག་ཐམས་ཅད་ཀྱི་དོན་གོང་དུ་བཤད་པ་དང་གཅིག་པ་ཡིན།
ད་རེས་རང་རེ་རྣམས་ལ་དལ་བ་བརྒྱད་དང་འབྱོར་བ་བཅུ་ཚང་བའི་རྟེན་བཟང་ཁྱད་པར་
ཅན་འདི་ཐོབ་པ་ནི་ཤིན་ཏུ་ནས་ཀྱང་རྙེད་དཀའ་བ་རེད། འདི་རྒྱུ་དང་ངོ་བོ། འབྲས་བུ་
དཔེ་བཅས་ཆ་གང་ཐད་ནས་བསམ་ན་ཡིད་བཞིན་གྱི་ནོར་བུ་ལས་ཀྱང་ལྷག་ཡིན་ཞིང་། ད་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེས་འདི་ལྟ་བུ་ཐོབ་པ་ལ་སྙིང་བོ་ལེན་པའི་ཕྱིར་དུ་བསྐུལ་བ་ནི། ལན་གཅིག་རྙེད་དཀའ་
དལ་བའི་རྟེན་བཟང་འདི་ཞེས་པའི་ལན་གཅིག་ནི་རང་ཅག་རྣམས་འཁོར་བ་ཐོག་མ་མེད་
པ་ནས་ད་ལྟའི་བར་དུ་སྲིད་རྩེ་ནས་མནར་མེད་ཀྱི་བར་དུ་འཁོར་འཁོར་ནས། ད་རེས་ཙམ་
ལ་དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཐོབ་པ་འདི་ལན་གཅིག་ཙམ་ལས་ཡང་
ཡང་རྙེད་པར་མི་འགྱུར་རོ། །བཀའ་གདམས་ཀྱི་སྐྱེས་བུ་དམ་པ་གོང་མ་ཚོས། ད་ལྟ་ང་
ཚོས་དལ་འབྱོར་གྱི་ལུས་རྟེན་ཐོབ་པ་འདི་ནི་ཟངས་རྦབ་རི་རྐེད་ལ་སླེབས་པ་དང་འདྲ།
ཞེས་འདི་ནས་འབད་པ་བྱས་ན་ཡར་རིའི་རྩེ་ལ་སླེབས་པར་དཀའ་ངལ་ཆེན་པོ་མེད་པ་
དང་། འབད་པ་བྱེད་མ་ཐུབ་ན་འདི་ནས་ཟངས་རྦབ་འགྲིལ་ནས་ཡང་བསྐྱར་ལེན་དགོས་
ན་ཆེས་ཤིན་ཏུ་དཀའ་བ་ཡིན་པ་དཔེ་དེ་དང་སྦྱར་ནས་གསུངས་པ་རེད། དེ་ལྟ་བུའི་དལ་
འབྱོར་གྱི་རྟེན་བཟང་བོ་ད་ལྟ་ཙམ་མ་གཏོགས་ཡང་ཡང་རྙེད་པར་མི་འགྱུར་བ་སྟེ། རྒྱུ་དཔེ་
ངོ་བོ་གང་གི་སྒོ་ནས་ཀྱང་སྲིད་མཐའ་ཙམ་ལས་ཐོབ་དཀའ་བ་རེད། རང་རང་ཚོས་ཚེ་ཕྱི་མ་
ཕན་ཆད་དུ་ད་དུང་ཡང་དལ་འབྱོར་གྱི་རྟེན་ཐོབ་དགོས་ན། རང་བློ་རང་ལ་ལྐོག་ཏུ་མ་གྱུར་བ་
ཡིན་པས། གཙོ་བོ་ཚུལ་ཁྲིམས་རྣམ་པར་དག་པ་བསྲུངས་པའི་སྒོ་ནས་སྦྱིན་སོགས་ཕ་རོལ་ཏུ་
ཕྱིན་པ་དྲུག་ལ་ཉམས་ལེན་དང་། བསྔོ་སྨོན་རྣམ་པར་དག་པས་མཚམས་སྦྱོར་ལ་སོགས་པ་
བྱས་ན། དལ་འབྱོར་གྱི་རྟེན་ཁྱད་པར་ཅན་ཐོབ་ཅིང་གྲྭ་ཚང་འདི་ལྟ་བུའི་ནང་ནས་རྒྱལ་
བའི་བསྟན་པ་རིན་པོ་ཆེ་དང་མཇལ་ཐུབ་རྒྱུ་རེད། དེ་ལྟར་མ་བྱས་པར་དཀོར་ཏག་ཏག་ལ་
འབད་ནས་བསྡད་ན་གྲྭ་ཚང་འདི་ལྟ་བུའི་ནང་དུ་ཕྱིར་སྐྱེ་རྒྱུ་ཕར་ཞོག ཐ་ན་མི་ལུས་ཙམ་
ཡང་ཐོབ་རྒྱུ་དཀའ་མོ་རེད། སྔོན་ཆད་གཙང་བཀྲ་ཤིས་ལྷུན་པོ་སོགས་གྲྭ་ས་ཁག་ན་ཁྱི་གུ་
རྣམས་གྲལ་བར་དང་དགོན་པའི་མཐའ་སྐོར་སོགས་སུ་ཤིན་ཏུ་མང་ལ། དེ་དག་ནི་གྲྭ་བ་ཚོས་
དཀོར་སྦྱོང་མ་ཐུབ་ཅིང་འཆི་ཁར་རང་གི་གྲྭ་ཚང་སོགས་ལ་སེམས་ཆགས་པའི་རྐྱེན་གྱིས་
ཁྱིའི་སྐྱེ་བ་བླངས་སྟེ་ཕྱིར་འཁོར་བ་རེད་ཅེས་རྗེ་དགེ་འདུན་གྲུབ་པ་དང་པཎ་ཆེན་བློ་བཟང་
ཆོས་རྒྱན་གྱིས་གསུངས་པར་འདུག་པའི་བཤད་སྲོལ་ཡོད། དེ་བས་ན་ཕྱིན་ཆད་དལ་འབྱོར
ངས་པར་འ



བཀའ་སློབ་ཟིན་བྲིས་ཕྱོགས་བསྒྲིགས།
གྱི་རྟེན་བཟང་འདི་ཐོབ་མི་ཐོབ་རང་གི་འབད་པ་ལ་རག་ལས་པ་དང་། དལ་འབྱོར་གྱི་རྟེན་
འདི་གནས་སྐབས་དང་མཐར་ཐུག་གང་ལ་ལྟོས་ཀྱང་རྙེད་དཀའ་ཞིང་དོན་ཆེ་བའི་ཚུལ་
ཤེས་པར་བྱས་ཏེ་ཡང་དང་ཡང་དུ་གོམས་པའི་བློ་གཏིང་ནས་བསྐུལ་ཏེ། ཉིན་མཚན་ཀུན་
ཏུ་སྙིང་བོ་ལེན་པའི་བློ་རྒྱུན་ཆད་མེད་པ་སྟེ། རྣམ་གཡེང་དོན་མེད་ལབ་གླེང་ལ་སོགས་མང་
བོའི་ངང་མི་ཚེ་སྟོང་ཟད་དུ་གཏོང་བ་ཡིན་པས། སྐབས་འདིར་རྒྱུན་ཆད་མེད་པ་ཞེས་པ་
འདི་ལ་ཧ་ཅང་གོ་རྒྱུ་ཆེན་པོ་ཡོད།
སྐྱེས་བུ་ཆུང་ངུ་དང་ཐུན་མོང་བའི་ལམ་ལ་བློ་སྦྱོང་བ་ནི། ལུས་སྲོག་གཡོ་བ་ཆུ་ཡི་ཆུ་
བུར་བཞིན་སོགས་སྟེ། འཆི་བ་མི་རྟག་པ་སྒོམ་ཚུལ་གྱི་རྩ་བ་གསུམ་ཀ་ཚང་བར་འདིར་
བསྟན་ཡོད། ཆུ་བུར་དེ་མི་འཇིག་པར་འདུག་པ་ཞེས་མི་སྲིད་པ་ལྟར་ངེས་པར་འཆི་བ་དང་།
ཆུ་བུར་ལ་ཕྱི་ནང་གང་ན་སྙིང་བོ་མེད་པ་ལྟར་འཆི་བའི་ཚེ་ཆོས་མ་གཏོགས་གང་གིས་ཀྱང་
མི་ཕན། དཔེར་ན། རང་རེ་ཚོ་ལ་མི་འཆི་བ་ཡོང་རྒྱུ་མེད་པ་སུས་ཀྱང་ཤེས་ཏེ། གནའ་ནས་
བཟུང་མ་ཤི་བར་ལོ་ཉིས་བརྒྱ་སུམ་བརྒྱ་ཡིན་ཞེས་མི་གཅིག་ཀྱང་བརྩི་རྒྱུ་མེད་པ་དེ་ལྟ་བུ་
རེད། འོན་ཀྱང་རང་གི་སེམས་ལ་ང་ལོ་ལྔ་བཅུར་སླེབས་ན་དྲུག་ཅུ་བར་དུ་འདུག དྲུག་ཅུར་
བུད་ན་བདུན་ཅུར་འདུག་སྙམ་ནས་ནམ་འཆི་ཆ་མེད་སེམས་སུ་མ་བཟུང་བར། ད་དུང་ལོ་
རྗེས་མར་ངས་འདི་བྱེད་དགོས་དེ་བྱེད་དགོས་ཞེས་དང་། ཐ་ན་ཅ་ལག་ཡོ་བྱད་ཅིག་ཡིན་
ཡང་འདི་ང་ལ་ལོ་ལོན་དུས་དགོས། འདི་ང་ལ་རྗེས་སུ་བདག་པོ་མེད་དུས་དགོས་ཞེས་འདང་
མང་བོ་རྒྱག་པ་ནི་ནམ་འཆི་ཆ་མེད་པ་ཧ་མ་གོ་བའི་སྐྱོན་གྱིས་རེད། འཆི་བའི་རྐྱེན་ཡང་མང་
བོ་ཡོད་པ་རེད། ངེས་པར་ནད་ཅིག་བྱུང་ནས་འཆི་དགོས་པའི་ངེས་པ་མེད། ལྷག་པར་དེང་
སང་གི་དུས་སུ་རླངས་འཁོར་འོག་ཏུ་གཅིར་སོང་བའམ་རླངས་འཁོར་རྦབ་ཏུ་འགྲིལ་ནས་
བསད་པ། ཡང་ན་གློ་བུར་ནད་རྐྱེན་གྱིས་ཤི་སོང་བ་ཟེར་རྒྱུ་རྣ་ལམ་དུ་ཐོས་པ་དང་། མིག་
ལམ་དུ་ཤར་བཞིན་པ་ཡིན་པས། གནས་སྐབས་ཙམ་རེར་འཆི་བ་མི་རྟག་པ་ཅུང་རེ་རྒྱུད་ལ་
སྐྱེ་རྒྱུ་བྱུང་ཡང་རྒྱུན་ཆད་མེད་པར་མི་སྐྱེ་བས་ལྷག་པར་དུ་རྒྱུན་ཆད་མེད་པར་གསུངས་པ་
11



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་གོ་རྒྱུ་ཆེན་པོ་འདུག དེ་ལྟར་མྱུར་དུ་འཇིག་པའི་འཆི་བ་རྗེས་སུ་དྲན་པ་དང་། ཤི་ན་ཕྱོགས་
གང་དུ་འགྲོ། ཡར་བདེ་འགྲོ་རུ་འགྲོའམ། མར་ངན་སོང་དུ་འགྲོ་རང་རང་ལ་གདེང་ཚད་ཅི་
ཡང་མེད། ཤི་བའི་རྗེས་སུ་ལུས་དང་གྲིབ་མ་བཞིན། །དཀར་ནག་ལས་འབྲས་ཕྱི་བཞིན་
འབྲངས་པ་ལ། །ཞེས་འདིའི་སྐབས་སུ་ལས་འབྲས་བསམ་ཚུལ་དངོས་སུ་བསྟན་ཏེ། དེ་ཡང་
བྱ་མེད་ན་གྲིབ་མ་མི་འབྱུང་བ་དང་ཉི་མའི་འོད་དང་བྱའི་ལུས་འཛོམས་ཕྱིན་རི་ཀླུང་ཆུ་བྲག་
སོགས་གང་གིས་ཀྱང་འགོག་རྒྱུ་མེད་པར། གྲིབ་མ་རྗེས་སུ་འབྲངས་པ་བཞིན་དུ་རང་ཤི་བའི་
འོག་ཏུ་རང་གིས་བསགས་པའི་ལས་ཐམས་ཅད་ལུས་དང་གྲིབ་མ་བཞིན་འགྲོགས་པ་རེད།
དཀར་བོ་དགེ་བའི་ལས་བྱས་ཡོད་ན་དེ་རང་ལ་ཡོད་བཞིན་པ་རེད། ནག་པོ་སྡིག་པའི་ལས་
བྱས་ཡོད་ན་དེ་དུས་དཔའ་དཔུང་བ། དམག་བུ་རྟ་རྒྱུ་ནོམ་པ་གང་གིས་ཀྱང་ཕན་པ་ཅུང་
ཟད་ཙམ་ཡང་མེད། རང་ལས་འབྲས་ཀྱི་དབང་དུ་སོང་ནས་ཚེ་ཕྱི་མར་གར་འགྲོ་འདིར་
འགྲོ་མེད་པའི་དུས་ཤིག་འབྱུང་ངེས་ཡིན་པས། དེ་ལ་བསམ་ནས་ལས་འབྲས་ཚུལ་བཞིན་
བསྲུང་དགོས་པ་འདིར་གསུངས་པ་རེད། སངས་རྒྱས་བཅོམ་ལྡན་འདས་དང་རང་གི་རྩ་
བའི་བླ་མ། ལྷག་པའི་ལྷ་ཚོགས་སོགས་ཀྱིས་གསུངས་པའི་དམ་ཚིག་དང་སྡོམ་པ། ལས་འབྲས་
སྤང་བླང་གི་རིམ་པ་རྣམས་ཚུལ་བཞིན་མི་བསྲུང་བར་རང་གིས་རང་བསམ་རང་འདོད་
བྱས་ན། ཤི་བའི་དུས་སུ་བླ་མ་ཁྱེད་མཁྱེན་ཞེས་པ་བླུན་རྟགས་བསྟན་པ་ལས་མེད། བཙན་
ཐབས་འཚང་རྒྱ་བླ་མའི་འཕོ་བ་ཟེར་བ་ཞིག་ཡོད་ཀྱང་། དེ་ལ་སྟོབས་ལྔ་ཡང་དག་སྦྱོར་བའི་
གདམས་ངག་གཉིས་སྦྱར་ནས་འགྲོ་དགོས་པ་མ་གཏོགས། ཁྱོད་རང་སྤུ་འཐེན་པ་ལྟར་བདེ་
འགྲོར་འཁྱེར་ཐབས་གཏན་ནས་ཡོད་པ་མ་རེད། སངས་རྒྱས་བཅོམ་ལྡན་འདས་ཀྱི་གཅུང་
ཀུན་དགའ་བོ་ཡང་ཁོ་རང་གིས་ཉེས་པ་མང་བོ་བསགས་པས། སངས་རྒྱས་ལ་ཐུགས་རྗེ་མེད་
པ་མ་རེད་དེ། ཁོ་རང་གི་སྔོན་བསགས་ཀྱི་ལས་དབང་གིས་དམྱལ་བ་ལ་དར་གྱི་ཕོ་ལོང་
བརྡབས་པ་བཞིན་སྐྱེས་པའི་ཚུལ་བཤེས་སྤྲིངས་སོགས་སུ་གསུངས་ཡོད་པ་དེ་ལྟ་བུ་རེད།
དེས་ན་ཆོས་ཁ་ནས་བཤད་ཤེས་པ་ཙམ་མ་ཡིན་པར་སེམས་རྒྱུད་ལ་ཡང་དང་ཡང་དུ་གོམས་
12



བཀའ་སློབ་ཟིན་བྲིས་ཕྱོགས་བསྒྲིགས།
པར་བྱས་པའི་སྟོབས་ཀྱིས་ཚེ་འདི་ལ་བློ་གཏིང་ནས་ལོག་སྟེ་ཕྱི་མ་དོན་གཉེར་གྱི་བསམ་པ་
ཤུགས་དྲག་སྐྱེ་དགོས། སྐྱེས་བུ་ཆུང་ངུའི་ལམ་གྱི་རྟོགས་པ་འཁྲུངས་ཚད་ལ་ངེས་པ་བརྟན་
པོ་རྙེད་ནས། ཞེས་བརྟན་པོ་ཟེར་དོན་ནི་སྐབས་འགར་ཚེ་འདིར་སྣང་ལ་ཞེན་པ་སྤངས་ནས་
ཕྱི་མ་ཕན་ཆད་ཀྱི་དོན་བསྒྲུབ་འདོད་ཙམ་རེ་སྐྱེས་ཀྱང་བློ་དེ་བརྟན་པོ་མི་འབྱུང་བ་ངེས་པ་
མེད་པ་ཅུང་འགོར་རྗེས་སུ་འགྱུར་འགྲོ་བ་རེད། དཔེར་ན། གནའ་ངའི་ཕ་ཡུལ་གྱི་ས་ཆ་རྐྱང་
ཚའི་འབྲིང་བ་ཟེར་བ་ནས། ཨ་ཁུ་ཞིག་གིས་ཁོ་རང་གི་ཁང་བ་ཅ་ལག་དང་བཅས་པ་བཙོང་
ནས་ཡོད་ཚད་སྒར་དགོན་པ་ལ་ཕུལ། ཚེ་བློས་བཏང་བ་རྗེ་བཙུན་མི་ལ་ལྟ་བུ་ཞིག་བྱེད་རྒྱུ་
ཞེས་སེམས་ཐག་བཅད་ནས་ཡུལ་དེར་བྲག་རི་མཐོན་པོ་ཞིག་ཡོད་པ་དེར་སོང་། ཁོང་ལ་
མཎྜལ་ཞིག་ཡོད་ཚོད་འདུག མཎྜལ་ནང་གི་ནས་ས་ལ་འཐོར་བ་ན་བྲག་རྩ་རླན་གཤེར་
དང་དྲོ་ས་ཡིན་སྟབས་ནས་དེ་སྐྱེས་ནས་སྟོན་དུས་ཅུང་མང་བོ་ཞིག་འཐུ་རྒྱུ་བྱུང་སོང་། དེའི་
ཕྱིར་ལོ་ཁོའི་སེམས་ལ་སྒོ་འདི་ནས་ཞིང་ཞིག་བཏབ་ན་ཁོའི་འཚོ་བ་གཞན་ལ་རེ་མི་དགོས་
པ་ཞིག་འབྱུང་རྒྱུ་རེད་བསམ་ནས་མཎྜལ་གྱི་ནས་བཏབ་པ་ན། རང་གི་ཟ་རྒྱུ་ལས་གཞན་ད་
དུང་བཙོང་རྒྱུ་ཡང་བྱུང༌། དེ་ནས་ཁོའི་སེམས་ལ་ཞིང་བཏབ་ན་དེ་བཟང་བར་འདུག་སྙམ་
ནས་ཆོས་འདོན་རྒྱུ་བཞག་སྟེ། སོ་ནམ་པར་གྱུར་བ་དེ་འདྲའི་ལོ་རྒྱུས་བཤད་རྒྱུ་ཡོད། དཔེ་
དེ་དང་འདྲ་བར་ལ་ལ་ཚོའི་སེམས་ལ་ཚེ་འདི་བློས་གཏོང་འདོད་འདྲ་བྱུང་རུང་གནས་
སྐབས་ཙམ་མ་གཏོགས་བརྟན་པོ་ཞིག་མི་ཐུབ་པ་དེ་ང་ཚོ་རང་གི་སེམས་རྒྱུད་ལ་བརྟག་ན་ཡང་
ཧ་གོ་ཡོང་ངོ༌། །
དེ་ལྟར་ངེས་པ་རྙེད་ནས་བླང་དོར་ལག་ལེན་དུ་བྱ་བའི་ཚུལ་ནི། ཉེས་པའི་ཚོགས་ཕྲ་ཞིང་
ཕྲ་བ་རྣམས་ཀྱང་སྤོང་བ་དང་། དགེ་བའི་ཚོགས་མཐའ་དག་སྒྲུབ་པར་བྱེད་པ་ལ། ཞེས་མི་
དགེ་བ་ཕྲ་མོ་རེ་ལ་ཡང་འདི་ཙམ་གྱིས་ཅི་སྐྱོན་སྙམ་དུ་ཁྱད་དུ་བསད་ནས་མ་སྤངས་པར་
འཇོག་མི་ཆོག མི་དགེ་བ་ཆུང་ཆུང་ཞིག་གི་ཉེས་དམིགས་ཀྱང་ཡུན་རིང་བོའི་བར་དུ་མེད་
མི་འགྲོ། དཔེར་ན། དགའ་ལྡན་སོགས་སུ་ཆོས་སྐྱོང་གི་གཙོ་བོ་བྱེད་པ་རྒྱལ་ཆེན་ཤུགས་ལྡན་
13



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞེས་པ་ནི་པཎ་ཆེན་བསོད་ནམས་གྲགས་པའི་སྤྲུལ་སྐུའི་སྐྱེ་བ་ཡིན་པར་གྲགས་ཤིང་། སྔོན་
ཆད་ཁོང་ཚང་ཐུན་མོང་སྣང་ཚོད་ལ་བོད་སྡེ་བ་གཞུང་གིས་ཁྲིམས་ལ་སྦྱར་ཏེ་བགྲོང་རྒྱུའི་
ཐབས་སྣ་ཚོགས་པ་བྱས་ཀྱང་མདའ་མཚོན་ལ་སོགས་པ་མ་ཟུག་ཅིང་བགྲོང་མ་ཐུབ་པ་ན།
ཁོང་རང་ཉིད་ཀྱིས། ངས་སྐྱེ་བ་སྔོན་མ་ཞིག་ལ་འབུ་ཞིག་གི་ཁ་ནང་དུ་དངོས་པོ་ཞིག་བརྫངས་
ནས་བསད་པའི་ཉེས་པ་དེ་ད་དུང་ཡང་བཤགས་ཐུབ་མེད་པས། ཁྱེད་ཚོས་ངའི་ཁ་ནང་དུ་
དངོས་པོ་ཞིག་བརྫང་ན་གསོད་ཐུབ་པ་མ་གཏོགས་གཞན་གང་གིས་ཀྱང་གསོད་མི་ཐུབ་
ཅེས་གསུངས་པ་ན། ཁོང་གི་ཞལ་ནང་དུ་ཁ་བཏགས་བརྫངས་ནས་བཀྲོངས་སོང་བ་ཡིན་
པས། དེང་སང་ཤུགས་ལྡན་ཕབས་དུས་མིད་པ་ཅུང་འགག་ཡོད་པའི་ཚུལ་སྣང་བ་རྣམ་
ཐར་ལོ་རྒྱུས་སོགས་སུ་ཡོད་པ་དེ་ལྟ་བུ་རེད། དེ་ལྟར་འབུ་ཞིག་བསད་པའི་ཉེས་པ་ནི་ཤིན་
ཏུ་ཕྲ་བ་ཡིན་ཀྱང་བཤགས་མ་ཐུབ་ན་དེའི་ཉེས་དམིགས་རྗེས་སུ་མེད་མི་འགྲོ་བ་དཔེ་དེ་ལྟ་
བུ་ཡིན་པས། ཕྲ་ཞིང་ཕྲ་བ་རྣམས་ཀྱང་སྤོང་དགོས། སྡིག་པ་ཆེན་པོ་ཞིག་མ་བྱས་ན་ཆུང་
ཆུང་ལ་སྐྱོན་ཅི་ཡོད་བསམ་ནས་ཉེས་པ་བསགས་པ་ཇེ་ཆེར་འགྲོ་བ། དཔེར་ན། ཆུ་ཐིགས་
བསགས་ན་རྒྱ་མཚོར་འགྱུར་བ་བཞིན་ཉེས་པ་ཆུང་ཆུང་ལ་འཛེམས་མེད་དུ་སྤྱད་ན་རྗེས་སུ་
ཉེས་པ་ཆེན་པོ་བཤགས་མི་ཐུབ་པ་ལྟ་བུར་འགྱུར་རྒྱུ་རེད། དགེ་བ་སྣ་རེ་ཙམ་གྱིས་ཆོག་ཤེས་
མི་བྱ་བར་ཆ་ཐམས་ཅད་ནས་བསྒྲུབ་གང་ཐུབ་ལ་འབད་དགོས་པ་དང་། དེ་ལྟར་ཡོང་བའི་རྩ་
བ་རྟག་ཏུ་བག་དང་ལྡན་པ་ཞེས་པ་འདིས་བསྟན་ཏེ། ཆོས་འདུལ་བ་ལས་གདམས་ངག་
བཅུ་གཅིག་གི་གནད་བསྡུས་ཏེ་བསླབ་པ་བསྲུང་ཚུལ་གྱི་གདམས་ངག་མཐར་ཐུག་ནི་བག་
ཡོད་ཡིན་པ་ལ། ང་ཚོ་སྒོ་ཐམས་ཅད་བག་མེད་པའི་དབང་དུ་སོང་བས་ཆོས་ཅུང་རེ་བྱས་པ་
དོན་དུ་མི་འགྱུར་བའི་རྩ་བ་དེ་ལ་ཐུག་པ་རེད།
སྐྱེས་བུ་འབྲིང་དང་ཐུན་མོང་བའི་ལམ་ལ་བློ་སྦྱོང་བ་ནི། འཁོར་བའི་ཕུན་ཚོགས་སྤྱད་
པས་མཐའ་མི་ངོམས་པ་དང༌། སྡུག་བསྔལ་ཀུན་གྱི་སྒོའམ་རྟེན་དུ་གྱུར་བ་དང་། མཐར་
སྡུག་བསྔལ་ལས་མ་འདས་པས་ཡིད་བརྟན་དུ་མི་རུང་བ་སྟེ། སྡུག་བདེན་གྱི་ཉེས་དམིགས་
14



བཀའ་སློབ་ཟིན་བྲིས་ཕྱོགས་བསྒྲིགས།
དངོས་སུ་བསྟན་པ་དང་ཀུན་འབྱུང་གི་འཇུག་རིམ་ཡང་ཤུགས་སུ་བསྟན་པའོ། །འཁོར་
བའི་ཕུན་སུམ་ཚོགས་པ་ལ་སྤྱད་པས་མི་ངོམས་པ་སྟེ། འཇིག་རྟེན་འཁོར་བའི་སྣང་བ་ལ་
སྐྱིད་སྐྱིད་བདེ་བདེ་འདྲ་བ་བྱུང་བ་དེ་ལ་ད་དུང་སྤྱད་ན་ཚིམ་པ་མེད་པ་ཞིག་ཡོད་པ་དེ་
ནི། སྡུག་བསྔལ་ཀུན་གྱི་སྒོའམ་རྟེན་དུ་གྱུར་བ་དང་། སྡུག་བསྔལ་ལས་མ་འདས་པས་ཡིད་
བརྟན་མི་རུང་བ་སྟེ། སྡུག་བདེན་གྱི་ཉེས་དམིགས་བསམ་དགོས་པ་རེད། རང་ཅག་རྣམས་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིའི་ནང་དུ་བྱིང་ནས་རང་གི་སྡིག་སྒྲིབ་སོགས་
འདག་མ་ཐུབ་པའི་རྐྱེན་གྱིས་འཁོར་བ་སྡུག་བསྔལ་གྱི་ནང་འདིར་བསྡད་ཡོད་ལ། འཁོར་
བའི་གནས་འདིར་སུ་དང་འགྲོགས་ཀྱང་སྡུག་བསྔལ་གྱི་གྲོགས། གང་དུ་བསྡད་ཀྱང་སྡུག་
བསྔལ་གྱི་གནས། ཅི་ལ་ལོངས་སྤྱད་ཀྱང་སྡུག་བསྔལ་གྱི་ལོངས་སྤྱོད་འབའ་ཞིག་ཡིན་པ་
ལམ་རིམ་སོགས་ན་གསུངས་ཡོད་པ་དེ་ཐམས་ཅད་ཡིད་ལ་རྒྱུན་ཆད་མེད་པར་ཤར་ན།
རང་གི་རྒྱུད་ལ་ཕན་པ་ཧ་ཅང་ཆེན་པོ་འབྱུང་བ་དེ་འདྲ་རེད། རང་གནས་སྐབས་སུ་སྐྱིད་
སྐྱིད་བདེ་བདེ་འདྲ་བ་བྱུང་ཡང་རྔ་མ་སྡུག་བསྔལ་དུ་གྱུར་ནས་མི་བདེ་བ་འབྱུང་བ་ནི་འགྱུར་
བའི་སྡུག་བསྔལ་རེད། ཟག་བཅས་ཉེར་ལེན་གྱི་ཕུང་བོ་འདི་སྡིག་པོ་ཆེ་ཡིན་པས། ང་ཚོ་
ལྟ་བུ་ཡིན་ན་དེ་རིང་ནངས་ཁ་བླ་མ་དཀོན་མཆོག་གི་ཐུགས་རྗེས་མི་བདེ་མི་སྐྱིད་རྒྱུ་ཅི་
ཡོད་ཟེར་དགོས་ཀྱང་། རྒྱུན་དུ་ནད་ལ་སོགས་པ་བྱུང་དང་འབྱུང་བཞིན་དུ་ཡོད་པ་ཡང་
སྔོན་བསགས་ཀྱི་ལས་དབང་གིས་ཡིན་རྒྱུ་རེད། འཁོར་བ་མ་སྤངས་ན། འཁོར་བ་ཁབ་ཀྱི་
རྩེ་མོ་ན། །བདེ་བ་ནམ་ཡང་ཡོད་མ་ཡིན། །ཞེས་གང་དུ་བསྡད་ཀྱང་སྡུག་བསྔལ་གྱི་གནས་
སུ་འགྱུར་བ་སྡུག་བདེན་འཁོར་བའི་ཉེས་དམིགས་དེ་ཚོ་ཡིད་ལ་ཤར་དགོས། འདིའི་སྐབས་
སུ་གཙོ་བོ་སྡུག་བདེན་འཁོར་བའི་ཉེས་དམིགས་གསུངས་པ་མ་གཏོགས་ཀུན་འབྱུང་གི་
འཇུག་རིམ་ཡང་ཤུགས་ལ་གོ་དགོས། དེ་ལྟར་སྲིད་པའི་ཕུན་ཚོགས་ཀྱི་རྒྱུ་འབྲས་གཉིས་
ཀའི་ཉེས་དམིགས་རིག་ནས་ཐར་བའི་བདེ་བ་ལ་དོན་གཉེར་ཆེན་པོ་སྐྱེ་བར་གསུངས་པ་
ནི་མཁས་པ་སྔ་མ་ཚོས་ཤིན་ཏུ་གནད་ཆེ་བར་བཞེད། སྲིད་པའི་ཕུན་ཚོགས་ཀྱི་རྒྱུ་འབྲས་
15



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཉིས་ཀའི་ཉེས་དམིགས་རིག་ནས་ཐར་བའི་བདེ་བ་ལ་དོན་གཉེར་ཆེན་པོ་སྐྱེ་དགོས་པ་
ནི། དཔེར་ན། རྒྱུ་ནོམ་པ་ཅུང་ཞིག་བྱུང་ན་གནས་སྐབས་སུ་ཁ་ཟས་རྒྱབ་གོན་པ་ལ་སོགས་
ཡོད་པས་སྐྱིད་སྐྱིད་བདེ་བདེ་འདྲ་བའི་སྣང་བ་ཞིག་འབྱུང་མོད། འོན་ཀྱང་ཚེ་ཕྱི་མར་འགྲོ་
བའི་དུས་སུ་རས་ཁ་གང་དང་དུང་ཙེ་སྐར་གཅིག་ཀྱང་འཁྱེར་ཐབས་མེད་པ་དང་རང་ལ་
ཕན་པ་གང་ཡང་མི་འབྱུང་བས། ཚེ་འདིའི་ཕུན་ཚོགས་ལ་ཞེན་པ་ལོག་དགོས། དེ་ལྟར་མ་
བྱས་ན་སྲིད་པའི་ཕུན་ཚོགས་ལ་གཡེང་ནས་ཆོས་རྣམ་དག་ཅིག་བསྒྲུབ་མི་ཐུབ། ངེས་འབྱུང་
ཙམ་སྐྱེ་བ་ལ་སྡུག་བདེན་གྱི་ཉེས་དམིགས་བསམ་པས་ཆོག་མོད་ཀྱང་། ཐར་བ་དོན་གཉེར་
གྱི་བློ་སྐྱེ་བ་ལ་ཀུན་འབྱུང་འཁོར་བའི་འཇུག་རིམ་བསམ་དགོས། དེ་ལ་ཡང་ཕྲ་རགས་མང་
དུ་ཡོད་ཚུལ་གཞུང་ཆེན་མོ་རྣམས་ལས་གསུངས་པ་དང་། རྗེ་ཐམས་ཅད་མཁྱེན་པས་
ཚུལ་ཆེན་ངག་དབང་གྲགས་པ་ལ་གནང་བའི་གདམས་པ་སོགས་ལ་དཔེ་གཟིགས་དང་།
བྱང་ཆུབ་ལམ་རིམ་ཆེན་མོ་ལ་ལམ་རིམ་བསྡུས་དོན་གྱི་སྟེང་ནས་ལྟ་སྒོམ་བྱས་སྟེ། ལམ་གྱི་
གཙོ་བོ་རྣམ་གསུམ་དང་ལམ་རིམ་བསྡུས་དོན་གཉིས་བསྡུར་ནས་བལྟས་ན་ལྷག་པར་དུ་
གོ་བ་བསྐྱེད་པ་དང་། རང་རྒྱུད་ལ་ཕན་པ་ཆེན་པོ་འབྱུང་ཞེས་སྐྱེས་བུ་དམ་པ་གོང་མ་
རྣམས་ཀྱིས་ཡང་ཡང་གསུངས་པ་དེ་འདྲ་རེད།
འབྲིང་གི་ལམ་དངོས་གཞི་བསླབ་པ་གསུམ་ཡིན་ཡང་འདིར་ཆེན་པོ་དང་ཐུན་མོང་
གི་དབང་དུ་བྱས་པས་བསླབ་པ་ཕྱི་མ་གཉིས་འོག་ནས་འབྱུང་བས་འདིར་ཚུལ་ཁྲིམས་ཀྱི་
བསླབ་པ་ལ་སློབ་ཚུལ་ནི། དྲན་དང་ཤེས་བཞིན་བག་ཡོད་ཆེན་པོ་ཡིས། །བསྟན་པའི་རྩ་
བ་སོ་སོར་ཐར་བ་ལ། །སྒྲུབ་པ་སྙིང་བོར་བྱེད་པར་བྱིན་གྱིས་རློབས། །ཞེས་འདིའི་སྐབས་
སུ་སོ་སོར་ཐར་བ་དམིགས་སུ་བཀར་ནས་གསུངས་པ་སྟེ། དེ་ཡང་བསླབ་པ་རིན་པོ་ཆེ་ལ་
སློབ་པར་གསུངས་པ་ནི། སྡུག་བདེན་གྱི་ཉེས་དམིགས་ལ་ཤིན་ཏུ་འཇིགས་པ་གཡང་ས་
ཆེན་པོར་འགྲིམ་པའི་མི་བཞིན་དུ་དྲན་པ་དང་ཤེས་བཞིན་སྟོབས་ཤིན་ཏུ་ཆེ་བས་བསླབ་པ་
བསྲུང་བ་ལས་སླ་ཞིང་། ངེས་འབྱུང་མ་སྐྱེས་ན་ཤིན་ཏུ་དཀའ་བར་གསུངས་པ་སྟེ། འཁོར་བ་
h



བཀའ་སློབ་ཟིན་བྲིས་ཕྱོགས་བསྒྲིགས།
འདི་ལ་ངེས་འབྱུང་ཞིག་རྒྱུད་ལ་མ་སྐྱེས་ན། བསླབ་པ་རྣམ་པར་དག་པ་ཞིག་བསྲུང་མི་
ཐུབ། བྱང་ཆུབ་ལམ་གྱི་རིམ་པ་སོགས་སུ་རྒྱས་པར་གསུངས་ཡོད་པ་དེ་དག་ལ་གོ་རྒྱུ་ཤིན་
ཏུ་ཆེན་པོ་ཡོད་པས། འདིའི་སྐབས་སུ། བསྟན་པའི་རྩ་བ་སོ་སོར་ཐར་བ་ལ། །སྒྲུབ་པ་སྙིང་
བོར་བྱེད་པར་བྱིན་གྱིས་རློབས། །ཞེས་སོ་ཐར་གྱི་སྡོམ་པ་དམིགས་ཀྱིས་བཀར་ནས་གསུངས་
པ་ལ་དགོས་པ་ཧ་ཅང་ཆེན་པོ་ཡོད། སོ་ཐར་གྱི་མདོ་སོགས་སུ་འདུལ་བ་ནི་བསྟན་པ་དང་
སྟོན་པ་གཉིས་ཀའི་དོད་དུ་གསུངས་པ་ཡིན་ལ། སྟོན་པ་བཅོམ་ལྡན་འདས་ཉིད་ཀྱིས།
ཁོང་མྱ་ངན་ལས་འདས་པའི་འོག་ཏུ་འདུལ་བ་ནི་ཁོང་དང་ཁྱད་པར་མེད་ཅེས་པ་སོགས་
འདུལ་བའི་ཕན་ཡོན་ནི་བསམ་གྱིས་མི་ཁྱབ་པ་འདུལ་བ་ན་མང་བོ་གསུངས་ཡོད་དེ། འདུལ་
བ་ལུང་སྡེ་བཞིའི་དོན་བསྡུས་པའི་རྡོ་རྗེའི་ཚིག་ཡིན་ནོ། །སྒྲུབ་པ་སྙིང་བོར་བྱེད་པ་ཞེས་པ་
ནི། སྒྲུབ་པ་ཉམས་ལེན་ཞིག་བྱེད་ན་རང་གའི་ཁ་ནས་མ་ཎི་ཙམ་བཏོ ན་ན་ལྷག་པའི་
ལྷའི་བྱིན་རླབས་དང་གཟུངས་སྔགས་ཀྱི་ཕན་ཡོན་བསམ་གྱིས་མི་ཁྱབ་པ་ཐོབ་པ་ནི་སྨོས་
ཅི་དགོས། འོན་ཀྱང་། རང་རེ་རྣམས་འཇིག་རྟེན་གྲོང་བ་དང་མི་འདྲ་བར་དགོན་པ་གྲྭ་
ཚང་འདི་འདྲ་བ་ཞིག་གི་ནང་དུ་བསྡད་ཡོད་པས་ཐོས་དོན་སྒྲུབ་པ་སྙིང་བོར་བྱེད་དགོས།
ཐོས་པས་རྗེས་འཇུག་སྒྲུབ་པ་སྙིང་བོར་བྱེད། །ཅེས་ཐོས་པའི་དོན་དེ་སྒྲུབ་པ་ཉམས་ལེན་
མ་བྱས་པར་ཅུང་ཙམ་ཤེས་པ་ཁ་ཙམ་ཚིག་ཙམ་དུ་གྱུར་ན་སེམས་ཅན་ལ་ཕན་མི་ཐོགས་
པ་མ་ཟད། རང་ལ་ཡང་ཕན་ཅུང་ཟད་ཙམ་ཡང་མི་ཐོགས་པས། ཐོས་བསམ་ཅུང་ཟད་
བྱས་པ་བློ་ཁ་ནང་དུ་བསྐོར་ནས་རང་ལ་ཚེ་ཕྱི་མ་ཕན་ཆད་དུ་ཐར་བའི་རྒྱུར་འགྱུར་བ་ལ་
ཉམས་ལེན་བྱེད་པ་ནི་ཤིན་ཏུ་གལ་ཆེ། སྐྱེས་བུ་འབྲིང་གི་ལམ་གྱི་རིམ་པ་མདོར་བསྡུས་ཤིག་
ཞུས་པ་དེ་ཙམ་གྱིས་ཆོག་པར་བྱེད་དོ། ། །
སྐྱེས་བུ་ཆེན་པོའི་ལམ་ལ་བློ་སྦྱོང་བ་ལ་བྱང་ཆུབ་ཏུ་སེམས་བསྐྱེད་པའི་ཚུལ་ནི།
རང་ཉིད་སྲིད་མཚོར་ལྷུང་བ་ཇི་བཞིན་དུ། །མར་གྱུར་འགྲོ་བ་ཀུན་ཀྱང་དེ་འདྲ་བ། །མཐོང་
ནས་འགྲོ་བ་སྒྲོལ་བའི་ཁུར་འཁྱེར་བའི། །བྱང་ཆུབ་སེམས་མཆོག་འབྱུང་བར་བྱིན་གྱིས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རློབས། །ཞེས་པས་ཆུང་འབྲིང་གི་ལམ་སྔོན་དུ་འགྲོ་དགོས་པ་ལ་གོ་བ་ཁྱད་པར་ཅན་སྟེར་ཏེ།
རང་ངན་སོང་གི་སྡུག་བསྔལ་གྱིས་མནར་ཚུལ་ལ་འཇིགས་སྐྲག་ཅུང་ཟད་ཀྱང་མི་སྐྱེ་བ་ཞིག་
ལ་འཁོར་བའི་ཕུན་ཚོགས་ལ་བློ་ལོག་པ་ཞིག་ཡོང་ལུགས་མེད། རང་འཁོར་བ་ལ་ཞེན་པ་མ་
ལོག་པར་གཞན་འཁོར་བ་ལས་སྒྲོལ་འདོད་དེ་ནི་དགོད་བྲོ་བའི་གནས་སོ། །དེ་ལྟར་ངེས་
འབྱུང་གི་སྟོབས་ཀྱིས་འཁོར་བའི་ཕུན་ཚོགས་ཡིད་ལ་དྲན་པ་ཙམ་གྱིས་བློ་རྩེ་ཡམ་ཡམ་པ་
ཞིག་བྱུང་བ་ན་མར་ཤེས་དྲིན་དྲན་སོགས་ཀྱི་སྒོ་ནས་རང་ཁོ་ནའི་དོན་མི་བསམ་པར་མ་
སེམས་ཅན་ཐམས་ཅད་ཀྱི་དོན་དང་། དེ་ཡང་མ་སེམས་ཅན་གྱི་དོན་བྱེད་པ་ལ་ངེས་པར་
དུ་བསམ་དགོས་པས། སེམས་ཅན་ཐམས་ཅད་མར་གྱུར་བ་དང་། དེ་དག་མར་གྱུར་སྐབས་
རང་ལ་དྲིན་གྱིས་བསྐྱངས་པའི་དྲིན་དྲན་པ་དང་། དྲིན་དྲན་པ་ལ་བརྟེན་ནས་མ་དྲིན་མོ་
ཆེ་སྙིང་རྗེ་སྙམ་དུ་སེམས་ལ་བྱམས་པ་ཞིག་སྐྱེ། བྱམས་པ་དེ་ལ་བརྟེན་ནས་ད་ལྟ་རང་གི་
མ་དེ་སྐྱེ་བ་གང་དུ་ཡོད། སྲིད་རྩེ་ནས་མནར་མེད་ཀྱི་བར་དུ་འཚོལ་བ་ལ་རང་ལྟ་བུ་མ་ཟད།
བྱང་ཆུབ་སེམས་དཔའ་ཞིག་གིས་བཙལ་ཀྱང་ལག་ཏུ་མི་རྙེད་པ་རེད། ད་ལྟ་དམྱལ་པའི་
ཁམས་གང་རུང་དུ་དམྱལ་བའི་སྡུག་བསྔལ་མྱོང་གི་ཡོད་ན་ཅི་བྱ་སྙམ་དུ་དེ་ལ་སྙིང་རྗེ་
ཆེན་པོ་ཞིག་སྐྱེ་བ་དང་། ད་ལྟ་རང་སྐྱིད་ས་བདེ་ས་འདི་ན་ཡོད་པས་དམ་པའི་ཆོས་རྣམ་
དག་ཅིག་བསྒྲུབ་ཐུབ་ན་རང་གི་མར་གྱུར་པའི་དྲིན་ཅན་གྱི་མ་དེ་ཚོ་ཐམས་ཅད་ཐར་བའི་
ལམ་སྣ་ཟིན་པ་ཞིག་ཏུ་འདྲེན་ཨེ་ཐུབ་སྙམ་པ་རྒྱུད་ལ་སྐྱེས་ན་ལྷག་བསམ་རྣམ་དག་གི་
སྟོབས་ཀྱིས་བྱང་ཆུབ་ཀྱི་སེམས་རིན་པོ་ཆེ་རྒྱུ་འབྲས་མན་ངག་བདུན་གྱི་སྒོ་ནས་བསྐྱེད་
ཚུལ་གསུངས་ཡོད་པ་དེ་དག་རྒྱུན་ཆད་མེད་པར་སེམས་ལ་ཤར་ནས་ནམ་ཡིན་ཡང་སྒོམ་རེ་
བྱས་ན་དེ་ལ་ཕན་པ་ཆེན་པོ་ཡོད་དོ། །
སྤྱིར་བྱང་ཆུབ་ཀྱི་སེམས་ཀྱི་རྩིས་མ་ཟིན་ན་ཐེག་པ་ཆེན་པོའི་ཆོས་ཇི་འདྲ་ཉམས་སུ་ལེན་
ཁུལ་བྱས་ཀྱང་ཐེག་ཆེན་གྱི་ཆོས་སུ་མི་འགྱུར་གསུངས་པ་རེད། བྱང་ཆུབ་སེམས་སྐྱེས་གྱུར་
ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་
18



བཀའ་སློབ་ཟིན་བྲིས་ཕྱོགས་བསྒྲིགས།
རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་ཕྱག་བྱར་འགྱུར། །
ཞེས་བྱང་ཆུབ་ཀྱི་སེམས་ནི་གཞན་དང་མི་འདྲ་བ་ཡིན་པས་བྱང་ཆུབ་ཀྱི་སེམས་རྒྱུད་ལ་
སྐྱེ་བའི་ཐབས་ལ་སྒོ་དུ་མ་ནས་འབད་དགོས། འདིར་སྒོ་བཞི་དང་གསུམ་ཟེར་བ་སོགས་
གསུངས་ཡོད། བསྟན་པ་ལ་འཇུག་པའི་སྒོ་སྐྱབས་འགྲོ། ཐེག་ཆེན་ལ་འཇུག་པའི་སྒོ་སེམས་
བསྐྱེད། གསང་སྔགས་ལ་འཇུག་པའི་སྒོ་དབང་སྟེ་སྒོ་གསུམ་ཞེས་སྐྱེས་བུ་དམ་པ་སྔོན་མ་
ཚོས་གསུངས། དེ་ལྟར་ཐེག་ཆེན་ལ་འཇུག་དགོས་ན་བྱང་ཆུབ་ཀྱི་སེམས་རྒྱུད་ལ་སྐྱེ་དགོས།
བྱང་ཆུབ་ཀྱི་སེམས་རྒྱུད་ལ་བསྐྱེད་ཚུལ་སྨོན་འཇུག་གི་བྱང་ཆུབ་ཀྱི་སེམས་བསྐྱེད་ཚུལ་གྱི་
རིམ་པ་རྒྱས་པར་བཤད་ན་མང་འགྲོ་བས་མི་བཤད་ལ། འདིར་མར་གྱུར་འགྲོ་བ་ཀུན་ཀྱང་
དེ་འདྲ་བར། །མཐོང་ནས་འགྲོ་བ་སྒྲོལ་བའི་ཁུར་འཁྱེར་བའི། །ཞེས་མར་གྱུར་འགྲོ་བ་ཀུན་
ཀྱང་དེ་འདྲ་བར་སྡུག་བསྔལ་གྱི་གནས་སུ་ལྷུང་བ་འདི་ལ་བསམ་ན་བྱམས་སྙིང་རྗེ་བདེ་
བླག་ཏུ་རྒྱུད་ལ་སྐྱེ་བས། འགྲོ་བ་སྒྲོལ་བའི་ཁུར་རང་ཉིད་གཅིག་པུ་ལ་བབས་ཡོད་སྙམ་དུ་
ལྷག་བསམ་རྣམ་དག་གི་སྟོབས་ཀྱིས་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་འབྱུང་བ་ཞིག་
བྱེད་དགོས་སོ། །
སེམས་བསྐྱེད་ནས་སྤྱོད་པ་སྤྱི་ལ་བསླབ་ཚུལ་ནི། སེམས་ཙམ་བསྐྱེད་ཀྱང་ཚུལ་ཁྲིམས་
རྣམ་གསུམ་ལ། །གོམས་པ་མེད་ན་བྱང་ཆུབ་མི་འགྲུབ་པར། །ལེགས་པར་མཐོང་ནས་རྒྱལ་
སྲས་སྡོམ་པ་ལ། །བརྩོན་པ་དྲག་པོས་སློབ་པར་བྱིན་གྱིས་རློབས། །ཞེས་འདིའི་སྐབས་སུ་
མ་གྱུར་འགྲོ་བ་ཀུན་ཀྱང་དེ་འདྲ་བར་མཐོང་ནས་སྙིང་རྗེ་སྐྱེས་པ་དེས་དྲངས་པའི་བྱང་
ཆུབ་ཀྱི་སེམས་ཁྱད་པར་ཅན་དེ་རྒྱུད་ལ་སྐྱེས་ནས། ད་ནི་སྤྱོད་པ་ལ་ཇི་ལྟར་བསླབ་པའི་
ཚུལ་ནི་སེམས་བསྐྱེད་ཀྱང་བྱང་ཆུབ་སེམས་དཔའི་ཚུལ་ཁྲིམས་རྣམ་པ་གསུམ་ལ་བསླབ་
ནས་གོམས་པ་མེད་ན། རྫོགས་པའི་བྱང་ཆུབ་མི་འགྲུབ་པར་ལེགས་པར་མཐོང་ནས་རྒྱལ་
སྲས་ཀྱི་སྡོམ་པ་ལ་སྤྲོ་བ་ཤུགས་དྲག་པོས་སློབ་དགོས་གསུངས་པ་རེད། ཚུལ་ཁྲིམས་གསུམ་
ནི། དགེ་བ་ཆོས་སྡུད་ཀྱི་ཚུལ་ཁྲིམས་དང༌། ཉེས་སྤྱོད་སྡོམ་པའི་ཚུལ་ཁྲིམས། སེམས་ཅན་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དོན་བྱེད་ཀྱི་ཚུལ་ཁྲིམས་རྣམས་སོ། །འདིའི་སྐབས་སུ་ཕྱིན་དྲུག་ནང་གི་གཙོ་བོ་སོ་སོར་
ཐར་བའི་སྡོམ་པ་འདི་དམིགས་ཀྱིས་བཀར་བ་ལ་དགོས་པ་ཧ་ཅང་ཆེན་པོ་ཡོད། བྱང་ཆུབ་
སེམས་དཔའི་སྡོམ་པ་བསྲུང་བ་ནི། ཕ་རོལ་ཏུ་ཕྱིན་པ་དྲུག་ལ་སློབ་པ་ཡིན་ལ། བྱང་ཆུབ་
སེམས་དཔའི་ལམ་ཐམས་ཅད་དེའི་ནང་དུ་མ་འདུས་པ་མེད་པ་ནི་མདོ་སྡེ་རྒྱན་སོགས་
ལས་གསུངས་པ་བཞིན་ཡིན་པས་ཤིན་ཏུ་རྒྱ་ཆེ་ཡང་འདིར་སྡོམ་པའི་མིང་གིས་གསུངས་
པ་ནི་གནད་ཤིན་ཏུ་ཆེན་པོ་སྟེ། གོང་དུ་འབྲིང་གི་སྐབས་སུ་སོ་ཐར་གྱི་སྡོམ་པ་དང་འདིར་
བྱང་སྡོམ། འོག་ཏུ་གསང་སྔགས་ཀྱི་སྡོམ་པ་སྟེ། སྡོམ་པ་གསུམ་དམིགས་ཀྱིས་བཀར་ནས་
དེའི་ནང་དུ་མདོ་སྔགས་ཐམས་ཅད་བསྡུས་པ་ནི། རྗེ་བླ་མའི་གཞན་དང་མ་འདྲེས་པའི་
ཁྱད་ཆོས་ཕུལ་དུ་བྱུང་བ་ཞིག་ཡིན་ནོ། །
ཁྱད་པར་དུ་ཕ་རོལ་ཏུ་ཕྱིན་པ་ཕྱི་མ་གཉིས་ལ་བསླབ་ཚུལ་ནི། ལོག་པའི་ཡུལ་ལ་གཡེང་
བ་ཞི་བྱེད་ཅིང་། །ཡང་དག་དོན་ལ་ཚུལ་བཞིན་དཔྱོད་པ་ཡིས། །ཞི་གནས་ལྷག་མཐོང་ཟུང་
དུ་འབྲེལ་བའི་ལམ། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །ཞེས་པས་བསྟན་ལ། ཞི་
གནས་དང་ཡང་དག་དོན་ལ་ཚུལ་བཞིན་དཔྱོད་པ་ཡིས། ལྷག་མཐོང་དང་། ཞི་གནས་
ལྷག་མཐོང་ཟུང་དུ་འབྲེལ་བའི་ལམ། ཞེས་དེ་གཉིས་ཟུང་འབྲེལ་གྱི་ལམ་བསྟན་ཏེ། དེ་ལྟ་
བུ་མྱུར་དུ་རྒྱུད་ལ་སྐྱེ་བར་གསོལ་བ་བཏབ་པའོ། །བྱིང་རྨུགས་དང་འཕྲོ་རྒོད་ཀྱི་གཡེང་
བ་ཞི་བར་བྱེད་པ་ནི་ཞི་གནས་ཡིན་ལ། ཞི་གནས་འདི་ཧ་ཅང་གལ་ཆེན་པོ་ཡིན། རྗེ་བཙུན་
མི་ལ་རིན་པོ་ཆེས། ཟུར་གསུམ་སྙིང་གི་དབུས་དཀྱིལ་ན། །སེམས་ཀྱི་རྟ་ཕོ་རླུང་ལྟར་འཕྱོ། །
གསུངས་པ་བཞིན། སེམས་འདི་སྐད་ཅིག་ཙམ་ལ་ཡང་སྡོད་མི་ཐུབ་པར་ཤོར་འགྲོ་བ་རྟ་
རྒོད་ལྟ་བུ་ཡིན་པ་ཞི་གནས་ཀྱིས་འཛིན་དགོས། དཔེར་ན། སྒོམ་ཕྲན་ཚེགས་རེ་བྱེད་ཚེ་
སེམས་འཛིན་མི་ཐུབ་པར་ཕྱི་རོལ་ཏུ་འགྲོ་གྲབས་བྱས་ན། གློ་བུར་དུ་དབུགས་རྔུབ་སྟེ་དྲན་
ཤེས་ཀྱི་ལྕགས་ཀྱུས་སེམས་ཀྱི་རྟ་ཕོ་ཚུར་བཀུགས་ནས་ཡོང་བ་དེ་ཞི་གནས་རེད། ཞི་གནས་
ཀྱིས་བག་ཕབ་ན་ད་གཟོད་ལྷག་མཐོང་སྐྱེ་བ་ལ་བར་ཆད་མེད། ཞི་གནས་དང་ལྷག་མཐོང་
20



བཀའ་སློབ་ཟིན་བྲིས་ཕྱོགས་བསྒྲིགས།
ཟུང་དུ་འབྲེལ་བ་བྱུང་ན་དེ་ལས་ལྷག་པ་མེད་པ་ལམ་རིམ་བསྡུས་དོན་སོགས་ན། ཞི་
གནས་ལམ་དང་བྲལ་བའི་ཤེས་རབ་ཀྱིས། །ཇི་ཙམ་དཔྱད་ཀྱང་ཉོན་མོངས་མི་ལྡོག་པས། །
ཡིན་ལུགས་ཕུ་ཐག་ཆོད་པའི་ཤེས་རབ་དེ། །གཡོ་མེད་ཞི་གནས་རྟ་ལ་བསྐྱོན་ནས་ནི། །མཐའ་
བྲལ་དབུ་མའི་རིགས་པའི་མཚོན་རྣོན་གྱིས། །མཐར་འཛིན་དམིགས་གཏད་ཐམས་ཅད་
འཇིག་བྱེད་པའི། །ཚུལ་བཞིན་དཔྱོད་པའི་ཡངས་པའི་ཤེས་རབ་ཀྱིས། །དེ་ཉིད་རྟོགས་པའི་
བློ་གྲོས་རྒྱས་པར་མཛད། །ཅེས་གསུངས་པ་བཞིན་ཞི་ལྷག་ཟུང་དུ་འབྲེལ་བ་ནི་ཡ་མཚན་
ནོ་ཞེས་ཤིན་ཏུ་བསྔགས་བརྗོད་མཛད་ཡོད་པ་བཞིན་དུ་འདིའི་སྐབས་སུ་ཞི་གནས་ལྷག་
མཐོང་ཟུང་དུ་འབྲེལ་བ་ལ་སེམས་རྣལ་མ་རེ་བཏང་ན་ཕན་པ་ཧ་ཅང་ཆེ་བ་རེད།
སྔགས་ལ་འཇུག་ཚུལ། དེ་ལྟ་བུའི་ལམ་མཆོག་གཉིས་ཀར་དགེ་བའི་ཐུན་མོང་ལམ།
ཞེས་དེ་ལྟར་ལམ་ཐུན་མོང་བ་ལ་སྦྱང་བ་སྔོན་དུ་སོང་ནས་གསང་སྔགས་ལ་འཇུག་དགོས།
དཔེར་ན། ཁང་བ་ཞིག་ཕུབ་པ་ལ་རྩིག་རྟིང་ཧ་ཅང་ས་དགོས་པ་ལྟར་ཐུན་མོང་ལམ་སྦྱང་
གིས་བློ་ལེགས་པར་སྦྱངས་ནས་ད་གཟོད་གསང་སྔགས་ལ་ཞུགས་ན་རིམ་གཉིས་ཀྱི་རྣལ་
འབྱོར་ལ་སོགས་ཉམས་སུ་ལེན་པ་ལ། ཐུན་མོང་གི་ལམ་སྦྱངས་རྩིག་རྟིང་བཟང་བས་ཚེ་
འདིར་སྣང་ལ་མི་ཞེན་ཞིང་ཕྱི་མ་ཕན་ཆད་ཀྱི་དོན་དང་། སྡོམ་པ་དང་ཚུལ་ཁྲིམས་རྣམ་
པར་དག་པ་བསྲུང་བའི་སྟེང་ནས་གསང་སྔགས་ཉམས་སུ་བླང་ན་ཧ་ཅང་མྱུར་བའོ། །དེ་
ལྟར་ལམ་ཐུན་མོང་བ་ལ་སྦྱངས་ནས་གསང་སྔགས་ཀྱི་སྣོད་དུ་རུང་བ་ན། ཐེག་པ་ཀུན་གྱི་
མཆོག་གྱུར་རྡོ་རྗེའི་ཐེག །སྐལ་བཟང་སྐྱེ་བོའི་འཇུག་ངོགས་དམ་པ་དེར། །བདེ་བླག་ཉིད་
དུ་འཇུག་པར་བྱིན་གྱིས་རློབས། །ཞེས་ཐེག་པ་ཀུན་གྱི་མཆོག་ཏུ་གྱུར་བའི་གསང་ཆེན་རྡོ་
རྗེ་ཐེག་པ་སྐལ་བཟང་བྱང་ཆུབ་སེམས་དཔའ་རྣམས་ཀྱི་འཇུག་ངོགས་དམ་པ་དེར་བདེ་
བླག་ཉིད་དུ་འཇུག་པར་བྱིན་གྱིས་རློབས། ཞེས་པ་སྟེ། སྔགས་ལ་འཇུག་པ་ལ་ལམ་གྱི་སྣོད་
དུ་རུང་བ་ཞེས་པ་ལ་གོ་རྒྱུ་ཆེན་པོ་ཡོད། སྣོད་དུ་རུང་བར་བྱེད་པའི་ཐབས་ནི་མདོ་སྔགས་
གཉིས་ཀ་ལ་དགོས་པའི་ལམ་ཐུན་མོང་བ་ལ་བློ་སྦྱངས་ཏེ། བྱང་ཆུབ་ཀྱི་སེམས་རིན་པོ་ཆེ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒྱུད་ལ་སྐྱེ་བ་ཞིག་ངེས་པར་དགོས་པས། གསུང་འདི་དག་ནི་གནད་ཤིན་ཏུ་ཆེ་ས་ཡིན་ནོ། །
ཐུན་མོང་གི་ལམ་གྱི་རིམ་པས་བློ་སྦྱངས་ནས་སྣོད་དུ་རུང་བ་ན། བླ་མ་ལ་དབང་ཞུས། དབང་
གི་སྐབས་སུ་གསུངས་པའི་དམ་ཚིག་དང་སྡོམ་པ་རྣམས་ཚུལ་བཞིན་དུ་བསྲུང་། དེ་ལ་བརྟེན་
ནས་རིམ་གཉིས་ཀྱི་རྣལ་འབྱོར་ལ་ཉམས་ལེན་བྱས་ཏེ་མཐར་མངོན་པར་རྫོགས་པར་འཚང་
རྒྱ་བའོ། ། །
དེ་ཡང་ཆུ་འགོ་གངས་དང་ཆོས་འགོ་སངས་རྒྱས་ཞེས་པའི་དཔེ་བཞིན་སངས་རྒྱས་
ཐུགས་རྗེ་ཅན་གྱིས་དང་བོ་བྱང་ཆུབ་མཆོག་ཏུ་སེམས་བསྐྱེད། བར་དུ་མངོན་པར་རྫོགས་
པར་སངས་རྒྱས། མཐར་ཆོས་ཀྱི་འཁོར་ལོ་བསྐོར་ཞིང་། བྱ་རྒོད་ཕུང་བོའི་རི་ནས་ཤེས་
རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེ་གསུངས་པ་དང་ལྷན་དུ་དཔལ་ལྡན་འབྲས་
སྤུངས་མཆོད་རྟེན་དུ་ཆོས་རྒྱལ་ཟླ་བ་བཟང་བོ་ལ་སོགས་འཁོར་དཔག་ཏུ་མེད་པ་ལ་དུས་
འཁོར་རྩ་རྒྱུད་གསུངས་པ་དང་། དེ་ནས་རིམ་པ་བཞིན་གསང་སྔགས་ཀྱི་ཆོས་ཟབ་མོ་རྒྱུད་
སྡེ་བཞི་སོགས་གསུངས་པ་ནི། དམན་པ་རྣམས་ལ་བྱ་བའི་རྒྱུད། །བྱ་མེད་རྣལ་འབྱོར་དེ་
ལྟར་ལའང་། །རྣལ་འབྱོར་མཆོག་ནི་སེམས་ཅན་མཆོག །རྣལ་འབྱོར་བླ་མེད་དེ་ལྟར་ལའོ། །
ཞེས་གདུལ་བྱའི་བསམ་པའི་དབང་དང་ཆགས་པ་ལམ་འཁྱེར་གྱི་དབང་གིས་སྔགས་འདི་
ལའང་རྒྱུད་སྡེ་བཞི་བྱས་པ་རེད། དེའི་ནང་ནས་ད་ལྟ་སྐབས་སུ་བབས་པ་ནི་དཔལ་རྡོ་
རྗེ་འཇིགས་བྱེད་དཔའ་བོ་གཅིག་པའི་སྨིན་བྱེད་དབང་གི་སྟ་གོན་གྱི་རིམ་པ་རྣམས་འབུལ་
བ་སྐབས་སུ་བབས་པ་ཡིན་ནོ། །
གསུམ་པ། སྟ་གོན་གྱི་རིམ་པ།
སྟ་གོན་གྱི་རིམ་པའི་སྐབས་ཡོངས་གྲགས་སུ་སྟ་གོན་གྱི་རིམ་པ་རྣམས་ཕལ་ཆེར་གཅིག་
མཚུངས་རེད། ཀུན་སློང་བཅོས་ཤིང་ནང་དབང་བསྐུར་བ། གསོལ་བ་བཏབ་ཅིང་འཛིན་
དུ་གཞུག་པ། སྡོམ་པ་བཟུང་ཞིང་བྱིན་གྱིས་བརླབས་པ། སོ་ཤིང་འདོར་ཞིང་ཁྱོར་ཆུ་སོགས་



བཀའ་སློབ་ཟིན་བྲིས་ཕྱོགས་བསྒྲིགས།
གསུམ་སྦྱིན་པ། སྤྲོ་བ་བསྐྱེད་ཅིང་བསྲུངས་ཏེ་རྨི་ལམ་བརྟག་པར་གདམས་པ་རྣམས་སོ། །
ཐོག་མར་ཀུན་སློང་བཅོས་པ་ནི་ཕལ་ཆེར་ལ་གསང་བ་སྤྱི་རྒྱུད་ཀྱི་རང་གི་ལྷ་ལྡན་
འཁོར་བཞི་བོ་ཞེས་པའི་ཚིག་འདི་གསུངས་ལ། རང་གི་ལྷ་ལྡན་འཁོར་བཞི་བོ་འདིའི་དོན་
མདོར་བསྡུས་ཤིག་ཞུ་བ་ལ། ཐེག་ཆེན་བློ་ཆེན་རྣམས་ལ་ནི། །དེ་བཞིན་གཤེགས་པས་གསུངས་
པ་ཡིས། །ཞེས་དང་། འདིའི་སྐབས་སུ་གཙོ་བོ། ལ་ལ་གསང་སྔགས་སྒྲུབ་དོན་གཉེར། །འདི་ན་
དཀྱིལ་འཁོར་འཇུག་པར་བྱེད། །བསོད་ནམས་འདོད་པས་དེ་ལས་གཞན། །གཞན་དག་
འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་དོན་གཉེར་པའི། །དད་པ་མང་དུ་བྱེད་
པ་ཡི། །བློ་ལྡན་དཀྱིལ་འཁོར་འཇུག་བྱ་ཡི། །ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་
པར་གྱུར་བ་ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་
སྐྱེས། །འཇིག་རྟེན་འདི་ཡི་འབྲས་བུ་རྒྱས། །ཞེས་ལ་ལ་ཚོས་དབང་ཞིག་ཐོབ་པ་འདི་ལ་
བརྟེན་ནས་ངའི་ལུས་ཀྱི་ནད་གདོན་འདི་སངས་པའི་ཐབས་ཙམ་བསམ་པ་དང་། ལ་ལ་
ཚོས་དབང་འདི་ཐོབ་པ་ལ་བརྟེན་ནས་གཞན་ལ་བཅའ་ཁ་གྲོང་ཆོག་རེ་བཏོན་ན་འདོན་
ཆོག་ཆོག་རེད། ཡང་ན་རྡོ་རྗེ་འཇིགས་བྱེད་ཀྱི་དབང་ཐོབ་པ་ལ་བརྟེན་ནས་ཡ་མ་རཱ་ཛ་
མང་བོ་བསྒྲུབས་ཏེ་ང་མཐུ་སྟོབས་ནུས་པ་ཅན་ཞིག་ཏུ་གྱུར་རྗེས་རང་ལ་མི་དགའ་བ་
དག་ལ་གནོད་པ་བྱེད་རྒྱུ་ལ་སོགས་པ་ཆོས་མིན་གྱི་བྱ་བ་སྣ་ཚོགས་ཡིད་ལ་བསམ་པ་ཡོད་
པ་དང་། ལ་ལ་ཞིག་གིས་རང་གི་ཚེ་འདིའི་མངོན་མཐོ་ཙམ་འདོད་པ་དང་། གཞན་གསང་
སྔགས་ཀྱི་སྒྲུབ་པ་ཉམས་སུ་ལེན་པའི་ཕྱིར་དཀྱིལ་འཁོར་དུ་འཇུག་པ་དང་། འཇིག་རྟེན་
ཕྱི་མའི་བསོད་ནམས་ཙམ་དོན་དུ་གཉེར་ནས་དཀྱིལ་འཁོར་དུ་འཇུག་པ་ཡང་ཡོད་ལ།
འགའ་ཞིག་གིས་ནི་འཇིག་རྟེན་ཕ་རོལ་ཏུ་གྱུར་བ་སྐུ་གསུམ་གྱི་གོ་འཕང་དོན་དུ་གཉེར་
ནས་དཀྱིལ་འཁོར་དུ་འཇུག་པ་ཡང་ཡོད་ལ། འཇུག་ཚུལ་དེ་གསུམ་ལས་སྔོན་མ་གཉིས་
ལྟར་མི་འཇུག་པར་ཕྱི་མ་ལྟར་འཇུག་དགོས་གསུངས་པ་རེད། དེ་ཡང་འཇིག་རྟེན་ཚེ་འདིའི་
དོན་དུ་ཆོས་ཞིག་སྒྲུབ་བསམ་ན། ཅུང་ཟད་འགྲུབ་ཀྱང་འགྲུབ་པ་ལ་དོན་ཆེན་པོ་མེད། དེ་
གྱི



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བས་ཚེ་ཕྱི་མ་ཕན་ཆད་ཀྱི་དོན་བསམ་ནས་འདི་ལྟ་བུ་ཉམས་སུ་བླང་ན། འཇིག་རྟེན་ཚེ་
འདིའི་མངོན་མཐོའི་བྱ་བ། དཔེར་ན། ལུས་ཀྱི་ནད་གདོན། ཆོས་སྒྲུབ་པ་ལ་བར་དུ་གཅོད་
པའི་གེགས་བྱེད་སོགས་དཔལ་རྡོ་རྗེ་འཇིགས་བྱེད་སྒྲུབ་པ་ལ་བརྟེན་ནས་ཆེད་དུ་མ་དམིགས་
ཀྱང་རང་ཤུགས་ཀྱིས་སེལ་འགྲོ། གཙོ་བོ་ཚེ་ཕྱི་མ་ཕན་ཆད་དུ་ཟུང་འཇུག་རྒྱལ་བ་རྡོ་རྗེ་
འཆང་གི་གོ་འཕང་ཐོབ་པའི་ཆེད་དུ་ལམ་རིམ་གཉིས་ཀྱི་རྣལ་འབྱོར་ལ་ཉམས་སུ་ལེན་
པར་བྱའོ་སྙམ་པ་དེ་དགོས། དེ་ཐམས་ཅད་ཀྱི་རྩ་བ་བྱང་ཆུབ་ཀྱི་སེམས་ཀྱི་རྩིས་ཟིན་པ་
ཞིག་དགོས་པས། ཆོས་གསན་པའི་སྐབས་སུ་སེམས་ཅན་ཐམས་ཅད་ཀྱི་དོན་དུ་ཐོབ་བྱ་
བླ་ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་ཐོབ་པར་བྱའོ། །དེའི་ཆེད་དུ་ལམ་ཟབ་མོ་འདི་ལྟ་བུ་ཉམས་སུ་ལེན་སྙམ་དུ་བསམ་པ་
བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པ་ཤིན་ཏུ་ནས་ཀྱང་གལ་ཆེ་བ་རེད། དེ་
ལྟ་བུའི་སྒོ་ནས་ཀུན་སློང་བཅོས་པའི་ཚིག་ལ་གསན་པའོ། །
རྒྱལ་སྲིད་གཞན་ལ་ག ཏོད་ན་རང་གི་སྲས་ཤིག་དགོས་པ་དཔེ་དེ་དང་མཚུངས་
པར་གསང་སྔགས་ཀྱི་ཆོས་ཀྱི་རྒྱལ་སྲིད་ལ་དབང་བསྒྱུར་བ་ལ་བླ་མས་ནང་དབང་གི་སྐབས་
སུ་སྲས་སུ་བསྐྲུན་ནས་རང་གི་སྲས་ལ་དབང་བསྐུར་བ་དེ་ལྟ་བུའི་དོན་དུ་ནང་དབང་
བསྐུར་བ་རེད། དགོས་པ་དེ་ལྟ་བུ་ཐུགས་ལ་བཞག་ནས་ནང་དབང་གི་ཚིག་ལ་གསན་པ་
དང་། རང་ཅག་དཀྱིལ་འཁོར་གྱི་ཤར་སྒོའི་ཕྱི་རོལ་ཏུ་ཡོད་ཅིང་ནང་དུ་འགྲོ་འདོད་ཀྱི་
བསམ་པ་ཡོད་པ་དམིགས་པ་དེ་ལྟ་བུ་འཛིན་དགོས་སོ། །
དགོན་པ་འདིའི་སྐྱེས་བུ་དམ་པ་གོང་མ་ཚོའི་ཕྱག་བཞེས་ཡིན་ན་སྟ་གོན་གྱི་ཉིན་
སྔགས་སྡོམ་མི་འཛིན་པས་ད་ཐེངས་ཀྱང་དེ་ལྟར་བྱང་སྡོམ་གཅིག་པུ་བཟུང་བ་དེས་ཆོག་
པར་བྱེད། ཧ་ཅང་ཡུན་རིང་ན་སྤྲུལ་སྐུ་ཆུང་ཆུང་ཚོ་བཞུགས་མི་བཟོད་པ་ལྟ་བུ་ཡོད་རྒྱུ་
རེད། ཁྱེད་ཚོ་ལ་མ་མཐའ་ཡང་དབང་འདིའི་སྐབས་སུ་སུན་སྣང་མི་སྐྱེ་བ་ཞིག་བྱུང་ན་
དབང་གི་བྱིན་རླབས་འཇུག་པ་དང་། ཡུན་རིང་སོང་བསམ་ནས་སུན་སྣང་སྐྱེས་ན་དགེ་
ག
*
ང་རང
བས ན <
24



བཀའ་སློབ་ཟིན་བྲིས་ཕྱོགས་བསྒྲིགས།
བ་མེད་པར་ཉེས་པའི་རྒྱུར་འགྱུར་པས་ཧ་ཅང་རྒྱས་པ་བྱས་ནས་མི་ཞུའོ། །
བྱང་སྡོམ་ལ། དཀོན་མཆོག་གསུལ་ལ་བདག་སྐྱབས་མཆི། །ཞེས་བསྟན་པའི་འཇུག་
སྒོ་སྐྱབས་འགྲོ་ཡིན་པས། རང་ཅག་སུ་ཡིན་ཡང་དཀོན་མཆོག་གསུམ་ལ་སྐྱབས་སུ་འགྲོ་
བ་དང་། ཚེ་རབས་ཐོག་མེད་ནས་བསགས་པའི་སྔར་བྱས་ཀྱི་ལས་མི་དགེ་བའི་སྡིག་པ་ལ་
དུག་ཁོང་དུ་སོང་བ་ལྟ་བུའི་འགྱོད་སེམས་དང་ཕྱིན་ཆད་སྲོག་ལ་བབས་ཀྱང་མི་བྱེད་སྙམ་
པའི་སྡོམ་སེམས་དང་སྡིག་པས་ཁོལ་ཟིན་པ་རང་བཞིན་གྱིས་མ་གྲུབ་པར་བསྟན་ཏེ། སྡིག་
པ་བཤགས་པ་དེ་ལ། སྡིག་པ་ཐམས་ཅད་སོ་སོར་བཤགས་ཞེས་པའི་སྐབས་སུ་རང་གིས་
སྐྱེ་བ་སྔ་མ་རྣམས་སུ་སྡིག་པ་གང་བྱས་མི་ཤེས་ཀྱང་། འཁོར་བ་ཐོག་མ་མེད་པ་ནས་ད་
ལྟའི་བར་དུ་འཁོར་ཏེ། འདོད་ཆགས་ཞེ་སྡང་གཏི་མུག་ལ་སོགས་པ་མ་སྤངས་ན། འདོད་
ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེ་བ་གསུངས་པས། དེའི་དབང་
གིས་ཉེས་པ་བསགས་ཡོད་པ་ལ་དོགས་པ་མེད། ཚེ་འདིར་ཡང་རང་རང་ཚོས་འདང་རྒྱོབ་
དང་ཉེས་པ་མང་བོ་བསགས་ཡོད་པ་རེད། དེ་ལ་དུག་ཁོང་དུ་སོང་བ་ལྟ་བུའི་འགྱོད་བཤགས་
དང་བཅས་དེ་སྡིག་པ་ཐམས་ཅད་སོ་སོར་བ ཤགས་ཞེས་སྙིང་ཐག་པ་ནས་བ ཤགས་པ་
ཙམ་དུ་མ་ཟད་ཕྱིན་ཆད་མི་བྱེད་པ་དམ་བཅའ་བྱེད་དགོས། རང་གཞན་སྐྱེ་འཕགས་
ཡོངས་ཀྱིས་དུས་གསུམ་དུ་བསགས་པའི་དགེ་བ་ལ་རྗེས་སུ་ཡི་རང་བ་དང་དགའ་བ་སྒོམ་
དགོས་པ་ལ། འགྲོ་བའི་དགེ་ལ་རྗེས་ཡི་རང་ཞེས་གསུངས་པ་དང་། འགྲོ་བའི་དགེ་ལ་རྗེས་
ཡི་རང་ཞེས་པ་ལ་གོ་རྒྱུ་དང་འདང་རྒྱག་ས་མང་བོ་ཡོད། ལ་ལ་ཚོས་གཞན་གྱིས་དགེ་བ་
ཕྲན་ཚེགས་རེ་བྱས་ན་དེ་ལ་དམའ་འབེབ་དང་ཕྲག་དོག ཡང་ན་དེས་འཇིག་རྟེན་ཆོས་
བརྒྱད་ཀྱི་བྱ་བ་བྱེད་ཀྱི་ཡོད་ཅེས་ཆོས་དགེ་བ་སྒྲུབ་མཁན་ལ་ཡར་སྐུལ་མི་བྱེད་པར་མར་
སྐུལ་བྱེད་པ་ཡང་མང་བོ་འདུག དེ་ལྟར་བྱས་ན་རང་གིས་རང་ལ་ཉེས་པ་བསགས་པ་
ལས་གཞན་ཅི་ཡང་མེད། རང་གིས་དགེ་བ་བྱེད་མ་ཐུབ་ཀྱང་གཞན་གྱིས་དགེ་བ་བྱས་པ་
ལ་རྗེས་སུ་ཡི་རང་བྱས་ན་དེ་ལ་བརྟེན་ནས་རང་ལ་ཡང་དགེ་བ་ཐོབ་རྒྱུ་ཡོད་པ། འབད་
༡༨



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་ཆུང་ངུས་རླབས་ཆེན་ཚོགས་སྡུད་པ། །དགེ་ལ་རྗེས་སུ་ཡི་རང་མཆོག་ཏུ་བསྔགས། །
ཞེས་ལམ་རིམ་སོགས་སུ་གསུངས་པ་དེ་ལྟར་རེད། སེམས་ཅན་ཐམས་ཅད་ཀྱི་དོན་དུ་རྫོགས་
པའི་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱ། དེའི་ཆེད་དུ་དུས་འདི་ནས་བཟུང་
སྟེ་སངས་རྒྱས་མ་ཐོབ་ཀྱི་བར་དུ་བྱང་ཆུབ་སེམས་དཔའི་སྡོམ་པ་བླངས་ཏེ། ཕ་རོལ་ཏུ་
ཕྱིན་པ་དྲུག་དང་རྒྱལ་སྲས་ཀྱི་སྤྱོད་པ་ལ་བསླབ་པར་བྱའོ་སྙམ་པ་དེ་མདོར་བསྟན་པ་ནི།
སངས་རྒྱས་བྱང་ཆུབ་ཡིད་ཀྱིས་བཟུང་ཞེས་སངས་རྒྱས་དེ་བྱང་ཆུབ་ཏུ་བགྲོད་པའི་ལམ་
གྱི་རིམ་པ་ཐམས་ཅད་ཡིད་ལ་བཟུང་བར་བྱའོ་སྙམ་པ་དང་། ཆོ་ག་སོགས་སུ། དཀོན་མཆོག་
གསུམ་ལ་སྐྱབས་སུ་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་
ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །ཞེས་པ་ཙམ་གྱིས་ཆོག་པར་བྱེད་པ་ནི་
གང་མང་ཡོད། སྤྱིར་ན་འདིའི་སྐབས་སུ་གོང་གི་ཚིག་བཞི་འདིས་མ་ཆོག་པ་མེད་པ་ལྟ་བུ་
རེད་དེ། འཇིགས་བྱེད་ཀྱི་སྐབས་སུ་སྐྱེས་བུ་དམ་པ་སྔ་མ་ཚོས་མན་ཆད་ཀྱི་དེ་ཐམས་ཅད་
རྗེས་ཟློས་བྱེད་དགོས་ཞེས་གསུངས་འདུག བྱང་ཆུབ་སྤྱོད་མཆོག་ནས་འགྲུབ་པར་ཤོག །
ཅེས་པའི་བར་གྱིས་བྱང་སྡོམ་གསུངས་པ་དང་། སྔགས་སྡོམ་འཛིན་པ་ལ་གསོལ་བ་འདེབས་
པ་ཡོད་མེད་མང་བོ་གསུངས་ཡོད་ཀྱང་དེ་རིང་སྔགས་སྡོམ་མི་འཛིན་པས་མ་དགོས་པ་རེད།
དེས་ན་མདུན་གྱི་ནམ་མཁར་རང་གི་དྲིན་ཅན་རྩ་བའི་བླ་མ་ལ་བརྒྱུད་པའི་བླ་མ་རྣམས་དང་
གཞན་ཡང་སངས་རྒྱས་བྱང་སེམས། དཔའ་བོ་མཁའ་འགྲོ་ཆོས་སྐྱོང་བའི་སྲུང་མའི་ཚོགས་
དང་བཅས་པ་ལ་སོགས་པ་ནམ་མཁའ་འདི་ལ་སྤྲིན་གྱི་ཕུང་བོ་ཆེན་པོ་འཁྲིགས་པ་བཞིན་
དུ་མངོན་སུམ་དུ་ཁྲ་ལམ་མེར་བཞུགས་པའི་སྤྱན་སྔར་སྨོན་འཇུག་བྱང་ཆུབ་མཆོག་ཏུ་སེམས་
བསྐྱེད་དེ་རྒྱལ་སྲས་ཀྱི་སྡོམ་པ་བཟུང་ལ། བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་
བར་བྱའོ་སྙམ་པའི་སྒོ་ནས་བྱང་སྡོམ་འཛིན་དགོས་པ་དང་། བྱང་སྡོམ་འཛིན་པའི་ཚིག་ལ་
རྗེས་ཟློས་བྱེད་པའོ། །
སོ་ཤིང་འདོར་ཞིང་ཁྱོར་ཆུ་སྦྱིན་པ། སོ་ཤིང་འདོར་ཞིང་ཁྱོར་ཆུ་སྦྱིན་པ་ནི་འདིའི་སྐབས་
26



བཀའ་སློབ་ཟིན་བྲིས་ཕྱོགས་བསྒྲིགས།
སུ་གཙོ་བོ་དངོས་གྲུབ་བརྟག་པ་རེད། སྔོན་རྒྱ་གར་དུ་གྲུབ་ཆེན་ཚོས་དབང་བསྐུར་བའི་
སྐབས་ཁྱོར་ཆུ་ཐེངས་གསུམ་དུ་སྦྱིན་ནས་ཐེངས་གསུམ་གྱིས་སྒོ་གསུམ་གྱི་སྡིག་སྒྲིབ་འདག་
པའི་མོས་པ་བྱེད་དགོས། དེང་སང་ཕལ་ཆེར་གྱི་ཕྱག་ལེན་ལ་ཁྱོར་ཆུ་ཧུབ་གསུམ་བྱས་ནས་
སྒོ་གསུམ་གྱི་སྡིག་སྒྲིབ་དག་པའི་དམིགས་པ་འཛིན་དགོས་པ་དེ་འདྲ་རེད། འདིའི་སྔགས་
དོན་ནི་མདོར་བསྡུས་ན་ཆོས་ཐམས་ཅད་ཤིན་ཏུ་རྣམ་པར་དག་པ་འདིས་སྒོ་གསུམ་གྱི་སྡིག་
སྒྲིབ་ཐམས་ཅད་རྣམ་པར་སྦྱོངས་ཤིག རྣམ་པར་དག་པ་ཐམས་ཅད་གསལ་བར་མཛོད་ཅིག་
ཅེས་པ་ཡིན་པས་དེའི་སྔགས་དོན་དྲན་བཞིན་དུ་ཁྱོར་ཆུ་སྦྱིན་པའོ། །
རྨི་ལམ་བརྟག་པར་གདམས་པ། དེ་ཡང་སྔོན་སངས་རྒྱས་ཐུགས་རྗེ་ཅན་སངས་རྒྱས་
པའི་སྐབས་སུ་རྩྭ་ཚོང་ཁྱེའུ་བཀྲ་ཤིས་ལས་རྩྭ་ཀུ་ཤ་བསྣམས་ཏེ། དེ་ལ་གདན་བྱས་ནས་
དེའི་སྟེང་དུ་མངོན་པར་རྫོགས་པར་སངས་རྒྱས་པ་རེད། སྤྱིར་ན་ཀུ་ཤ་འདི་ནི་གཙང་ཞིང་
དགེ་གསུངས་པ་ལྟར། སངས་རྒྱས་བཅོམ་ལྡན་འདས་འཁྲུངས་པའི་ཡུལ་ལུམྦིའི་ཚལ་གྱི་
མཐའ་སྐོར་དུ་རྩྭ་ཀུ་ཤ་མང་བོ་སྐྱེས་ཡོད་པ་ཞིག་རེད། བདག་སྔོན་ཆད་གནས་དེར་མཇལ་
དུ་སོང་བ་ཡིན། དེས་ན་ཀུ་ཤ་འདི་ནི་ཧ་ཅང་གཙང་ཞིང་ཉེས་པའི་སྐྱོན་གྱིས་མ་གོས་པ་
དང་། རྨི་ལམ་བརྟག་པར་གདམས་པའི་སྔགས་ཀྱིས་བྱིན་རླབས་གནང་བའི་ཀུ་ཤ་ཆེ་བ་
འདི་སྟན་དུ་བྱས། ཆུང་བ་སྔས་སུ་བཅུག་ནས་རྨི་ལམ་བརྟག་དགོས། དེ་ཡང་ནམ་གྱི་སྟོད་
ཆ་གསུམ་ལ་རླུང་མཁྲིས་བད་ཀན་རྒྱུ་བའི་དུས་ཡིན་པས། ནམ་གྱི་ཐོ་རངས་ཀྱི་ཆ་དེ་ལ་རྨི་
ལམ་གསལ་བོ་འོང་བ་རེད། དེ་ལྟར་རྨི་ལམ་བརྟག་ཏེ་སང་ཉིན་མ་བརྗེད་པར་ང་ལ་སྨྲོས་
ཤིག །
སྤྲོ་བ་བསྐྱེད་པ། སྤྲོ་བ་སྐྱེད་པའི་ཚིག་ནི། འཇིག་རྟེན་དུ་ནི་ཀུན་མཁྱེན་དག །རེས་
འགའ་འབྱུང་ངམ་མི་འབྱུང་སྲིད། །ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་ཡང་ནི་རེས་
འགའ་ཞིག །གང་གི་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །གསང་
སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །བསྐལ་བ་བྱེ་བ་དུ་མ་རུ། །
༡



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྡིག་པ་གང་ཞིག་སྔོན་བསགས་པ། །དཀྱིལ་འཁོར་འདི་འདྲ་མཐོང་བ་ཡིས། །དེ་དག་ཐམས་
ཅད་ཟད་འགྱུར་ན། །གྲགས་པ་མཐའ་ཡས་བསྔགས་སྤྱོད་པས། །ཚུལ་ལ་གནས་པ་སྨོས་ཅི་
དགོས། །སྐྱོབ་པས་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར། །སྤྱོད་མཆོག་
འདི་ལ་གང་རྣམས་ཀྱི། །བློ་གྲོས་ཤིན་ཏུ་དྲི་མ་མེད། །དེ་རྣམས་ཀྱི་ནི་སྡུག་བསྔལ་ཀུན། །འབྱུང་
བའི་ངན་འགྲོ་ཡང་དག་ཞི། །བདག་ཉིད་ཆེན་པོ་ཁྱོད་རྣམས་ཀྱིས། །དེ་རིང་རྙེད་པ་མཉམ་
མེད་རྙེད། །གང་གིས་ཁྱེད་རྣམས་རྒྱལ་བ་ཀུན། །བདག་ཉིད་ཆེན་པོའི་སྲས་བཅས་ཀྱིས། །
བསྟན་འདི་ཀུན་ལ་ཡོངས་སུ་བཟུང་། །གནས་པ་སྐྱེ་བར་འགྱུར་བ་ནི། །དེ་ཡིས་ཁྱེད་རྣམས་
ཐེག་ཆེན་ལ། །ལེགས་པར་སྐྱེ་བ་ཉིད་དུ་འགྱུར། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་
འདི་ནི་དཔལ་དང་ལྡན། །གང་གིས་ཁྱེད་རྣམས་འགྲོ་འགྱུར་བས། །དེ་བཞིན་གཤེགས་པར་
འགྱུར་བ་ཡིན། །ཞེས་བཤད་ལ་སྤྲོ་བ་བསྐྱེད་པ་ནི། ཨུ་དུམ་ཝ་རའི་མེ་ཏོག་འཇིག་རྟེན་དུ་ཁ་
འགད་རྒྱུ་ནི་སངས་རྒྱས་འཇིག་རྟེན་དུ་བྱོན་པ་ལྟར་ཤིན་ཏུ་དཀོན། དེའི་རྒྱུ་མཚན་ནི་ཨུ་
དུམ་ཝ་རའི་མེ་ཏོག་དེ་ནི་སངས་རྒྱས་འཇིག་རྟེན་དུ་བྱོན་པའི་སྔོན་བརྡ་རེད། ཨུ་དུམ་ཝ་
རའི་མེ་ཏོག་འཇིག་རྟེན་དུ་བྱོན་པ་ན་སངས་རྒྱས་འཇིག་རྟེན་དུ་འབྱོན་རྒྱུ་ཡིན་པ་ལ་ལྷ་
རྣམས་ཀྱིས་བསྔགས་པ་བརྗོད་ཅིང་། དེ་ལ་བྲམ་ཟེ་རིགས་ཡིན་ན་ཨུ་དུམ་ཝ་ར་དཀར་པོ་
དང་། རྒྱལ་པོའི་རིགས་ཡིན་ན་ཨུ་དུམ་ཝ་ར་སེར་པོ་ཁ་འགད་པ་དང་། ཡུམ་གྱི་ལྷུམས་སུ་
ཞུགས་པའི་ཚེ་མེ་ཏོག་ལ་སྒམ་བུ་ཐོགས་པ་དང་། སངས་རྒྱས་འཁྲུངས་པ་ན། མེ་ཏོག་དེ་ཁ་
ཅུང་ཟད་ཕྱེས། རྗེས་སུ་སངས་རྒྱས་རབ་ཏུ་བྱུང་ནས་དཀའ་སྤྱད་སྡིག་རུས་ཀྱིས་སྒྲུབ་པ་
སྙིང་བོར་མཛད་པའི་དུས་སུ་མེ་ཏོག་ཅུང་ཟད་རྙིང་བར་འགྲོ་བ་དང་། དེ་ནས་མངོན་པར་
རྫོགས་པར་སངས་རྒྱས་པའི་ཚེ་མེ་ཏོ ག་ཡོངས་སུ་རྒྱས་པར་འགྱུར། དམ་པའི་ཆོས་ཀྱི་
འཁོར་ལོ་སྐོར་བའི་ཚེ་ན་མེ་ཏོག་དེ་ཤིན་ཏུ་ནས་ཀྱང་རྒྱས་ཏེ་དྲི་བཟང་བོ་ཕྱོགས་ཀུན་ཏུ་
ཁྱབ་པར་འགྱུར་བ་དང་། རྗེས་སུ་སངས་རྒྱས་བཅོམ་ལྡན་འདས་སྐུ་མྱ་ངན་ལས་འདས་
པའི་ཚུལ་བསྟན་པའི་ཚེ་ན་ཨུ་དུམ་ཝ་རའི་མེ་ཏོག་དེ་ཉིད་ཀྱང་སྐམ་འགྲོ་བ་སོགས་སངས་
སངས་
28



བཀའ་སློབ་ཟིན་བྲིས་ཕྱོགས་བསྒྲིགས།
རྒྱས་ཀྱིས་ཅི་མཛད་པ་ཕྱིའི་འབྱུང་བཞིའི་ཡང་དེའི་བརྡ་ཙམ་དུ་ཐམས་ཅད་ལ་སྟོན་པ་དེ་
ལྟ་བུ་རེད། དེང་སང་ཡང་སངས་རྒྱས་ཀྱི་འཁྲུངས་ཡུལ་ལིམ་བུའི་ཚལ་ལ་སོང་ནས་ཨུ་དུམ་
ཝ་ར་བདུན་འཁྲུངས་ཤུལ་འདི་དང་འདི་རེད་ཅེས་སྟོན་རྒྱུ་ཡོད་དོ། །
བཞི་བ། དངོས་གཞི་དབང་གི་སྐབས།
༡ རྨི་ལམ་བརྟག་པར་གདམས་པ། ཁྱེད་རང་རྣམས་ཀྱི་རྨི་ལམ་ལ་ཇི་འདྲ་བྱུང་། དེ་
ཡང་རྨི་ལམ་གྱི་སྐབས་སུ་སངས་རྒྱས་དང་བྱང་ཆུབ་སེམས་དཔའ་སོགས་ཀྱི་ཞལ་དང་སྐུ་
གཟུགས་སོགས་མཐོང་བའམ། ཡང་ན་དམ་པའི་ཆོས་ལ་ཐོས་བསམ་བྱེད་པ་རྨིས་ན་མཆོག་
གི་དངོས་གྲུབ་ཐོབ་པའི་རྟགས་ཡིན། གཞན་མེ་ཏོག་ཧ་ཅང་མང་བོ་ཡོད་པའི་ས་སྐྱིད་པོ་ལ་
ཐོན་པ་དང་། མི་གཞན་གྱིས་རང་ལ་གུས་པ་བྱེད་པ་དང་། ཡང་ན་ཕན་ཚུན་ཧ་ཅང་མཐུན་
པ་བྱུང་ན་དངོས་གྲུབ་གང་རུང་ཐོབ་པའི་ལྟས་སུ་གསུངས། རྨི་ལམ་གྱི་སྐབས་སུ་མི་ནག་པོ་
ལྕགས་ཀྱི་དབྱུག་པ་ཅན་སོགས་ཀྱིས་རྡེག་པ་དང་། བྱེ་མ་དང་ཐལ་ཕུང་གི་རི་ལ་འཛེག་པ།
ཀ་ར་བི་རའི་མེ་ཏོག་འཐུ་བ། བོང་བུ་གྲྭ་བ་སོགས་ལ་ཁ་ཕྱིར་འཁོར་ནས་ཞོན་པ་སོགས་
རྨིས་ན་ཚེ་ལ་བར་ཆད་ཡོད་པ་དང་། ཡང་ན་དབང་བསྐུར་ཟབ་མོ་གནང་བ་ལ་བར་ཆད་
ཡོད་པའི་ལྟས་སུ་གསུངས་པ་རེད། པཎ་གྲུབ་སྔོན་མ་ཚོས་རང་གི་སློབ་མ་གཙོ་བོ་འགའ་རེ་
མ་གཏོགས་གསང་བ་སྔགས་ཀྱི་ཚུལ་ཟབ་མོ་ཡིན་པས་གསང་སྔགས་ཀྱི་ཆོ་ག་མི་སྒྲོག་པ་
རེད། གལ་སྲིད་གསང་སྔགས་སྟེར་བསམ་པ་བྱུང་ནས་རྨི་ལམ་ཡག་པོ་མ་བྱུང་ན། དེའི་ཆེད་
དུ་སྦྱིན་སྲེག་ལྡུག་པ་དང་། མཚམས་དང་བསྙེན་སྒྲུབ་སོགས་ལ་འདུག་པའམ། ཡང་ན་ཚོགས་
བསགས་སྒྲིབ་སྦྱོང་ལ་སོགས་པ་བྱས་ནས་དབང་ཐོབ་པའི་སྣོད་དུ་སྒྲུབ་དགོས་པ་གསུངས་
ཡོད། དེ་དག་ལ་བལྟས་ན་དབང་ཐོབ་རྒྱུ་ཡང་ཧ་ཅང་ལས་སླ་བོ་མ་རེད། སྤྱིར་ན་རྨི་ལམ་ནི་
སྟོང་བ་ཉིད་ཀྱི་རྫུན་དཔེ་ཡིན་པས་ངེས་པ་ཆེན་པོ་ཅི་ཡོད། འོན་ཀྱང་རང་གི་དད་པའི་སྟོབས་
ཀྱིས་གསོལ་བ་སོགས་བཏབ་ན་ལྟ་རྒྱུ་ཧ་ཅང་མེད་པ་ཞིག་མིན། རྨི་ལམ་ཡག་པོ་རེ་རྨིས་ཡོད་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ན་དེ་ལ་ཆགས་ཞེན་མེད་པར་དགའ་བ་སྒོམས། རྨི་ལམ་ངན་པའི་ལྟས་བྱུང་ན་སེམས་ལ་འཆི་
རྟགས་ཤིག་ཡིན་ནམ། ཡང་ན་དངོས་གྲུབ་མི་ཐོབ་པའི་ལྟས་ཡིན་སྙམ་དུ་རྣམ་རྟོག་དང་
སྡུག་བསྔལ་བྱེད་དགོས་པ་མེད། རྨི་ལམ་ངན་པ་ལ་ཡང་སྟོང་བ་ཉིད་ཀྱིས་རྒྱས་བཏབ་ན། དེ་
བཟློག་པའི་ཐབས་མང་བོ་ཡོད། སློབ་དཔོན་གྱིས་རྨི་ལམ་ངན་པ་དེ་ཐམས་ཅད་བཟློག་པའི་
ཐབས་བྱེད་དགོས་པ་ཡིན་པས་དེ་ལ་ཐུགས་དམིགས་གཏད་པར་ཞུ། །
༢ ཀུན་སློང་བཅོས་པ་ནི། དེ་ཡང་རྒྱུད་རྡོ་རྗེ་རྩེ་མོ་ལས། རྟོག་པ་ཐམས་ཅད་ལེགས་
པར་བསྡུས་ནས་ནི། །ཤིན་ཏུ་བསམ་པ་བཟང་དང་ལྡན་པས་ཉོན། །བརྗེད་ངེས་བློ་ལ་རྡོ་རྗེ་
སེམས་སོགས་ཀྱིས། །བདེ་བར་གཤེགས་པ་རྣམས་ཀྱིས་བྱིན་མི་རློབས། །གསུངས་པ་ལྟར་ཐོག་
མར་ཆོས་འཆད་པ་དང་ཉན་པ་ལ། ཀུན་སློང་ཀུན་སྤྱོད་གཙང་སིང་ངེ་བ་ཞིག་དགོས། དེ་
ཡང་འདིའི་སྐབས་སུ་སྣོད་ཀྱི་སྐྱོན་གསུམ་སྤངས་ཤིང་འདུ་ཤེས་དྲུག་བསྟེན་ཚུལ་ལ་སོགས་
པ་གསུངས་ཤིང་། གཙོ་བོ་སྣོད་ཀྱི་སྐྱོན་གསུམ་ནི། དཔེར་ན། བླ་མས་ཆོས་བཤད་པ་སྟེ། ལྷུན་
གྲུབ་ཆོས་ཀྱི་ཆར་བ་དབབ་ཏུ་གསོལ་ཞེས་དཔེ་ཆར་བ་དང་སྦྱར་ནས་གསུང་གི་བདུད་རྩི་
དེ་ཉིད་གང་དུ་གསོག་པའི་སྣོད་དེ་ཞབས་རྡོལ་བ་དང་། སྣོད་མི་གཙང་བས་སྦགས་པ་
དང་། ཁ་སྦུབས་པ་སྟེ། སྣོད་སྐྱོན་ཅན་ཞིག་ཡིན་ན་དེའི་ནང་དུ་བླ་མའི་གསུང་གི་བདུད་རྩི་
ཇི་འདྲའི་ཟབ་ཁྱད་ཅན་ཞིག་ཡིན་ན་ཡང་དོན་དུ་མི་འགྱུར་བ་རེད། རྟོག་པ་ཐམས་ཅད་
ལེགས་པར་བསྡུས་ནས་ནི། གསུངས་པས་ཀུན་སློང་ཀུན་སྤྱོད་གཙང་བ་ཞིག་གི་སྒོས་རྟོག་
པ་ངན་པ་ཐམས་ཅད་བསྡུ་དགོས། སྣོད་མི་གཙང་བ་ལྟ་བུ་ཡིན་ན་བླ་མས་ཇི་འདྲ་གསུངས་
པ་དེ་སེམས་ལ་བཟུང་རུང་དེ་མི་གཙང་བས་སྦགས་ནས་བདུད་རྩིར་མི་འགྱུར་བ་བཞིན་དུ་
རང་གི་སེམས་ལ་ཁ་ཞེ་གཉིས་མེད་ཀྱིས་ཚེ་ཕྱི་མ་ཕན་ཆད་ཀྱི་དོན་ནམ། ཡང་ན་སངས་རྒྱས་
ཀྱི་བསྟན་པ་དང་འགྲོ་བའི་དོན་བསམ་ནས་མ་ཉན་པར། བླ་མས་ཅི་བཤད་ལ་ཉན་ཐབས་
ཙམ་དང་། ཡང་ན་རང་གིས་གྲྭ་ཁ་གྲོང་ཆོག་གི་ཆེད་དམ། བྱ་བ་ངན་པ་གཞན་རེའི་ཆེད་དུ་
ཉན་རྒྱུ་ཡིན་ན་སྣོད་མི་གཙང་བས་སྦགས་པ་ལྟ་བུ་རེད། སྣོད་ཁ་སྦུབ་པ་ནི་བླ་མས་ཆོས་ཀྱི་



བཀའ་སློབ་ཟིན་བྲིས་ཕྱོགས་བསྒྲིགས།
བདུད་རྩི་ཕབས་ཀྱང་སྣོད་དེ་ཉིད་མར་ཁ་སྦུབ་ནས་བཞག་ན། དེའི་ནང་དུ་བདུད་རྩི་ཐིགས་
པ་གཅིག་ཙམ་ཡང་མི་འགྲོ་བ་དཔེ་དེ་དང་མཚུངས་པར་བླ་མས་ཅི་བཤད་ལ་མི་ཉན་ཞིང་
ཡིད་ལ་མི་འཛིན་པའོ། །དེས་ན་ངེས་པར་བླ་མས་བཤད་པ་ལ་ཉན་ནས་སེམས་ལ་འཛིན་
ད གོས་པ་གསུངས་པ་རེད། སྣོད་ཞབས་བརྡོལ་བ་ནི་སྣོད་དེ་ཉིད་ཀྱི་ཞབས་ན་བུ་ག་ལྟ་བུ་
ཐེད་པོ་ཡིན་ན། དེའི་ནང་དུ་བདུད་རྩི་ཇི་འདྲ་བླུག་ཀྱང་ཐམས་ཅད་ཟགས་ནས་ཤུལ་དུ་མི་
ལུས་པ་དཔེ་དེ་དང་མཚུངས་པར་བླ་མའི་གསུང་དེ་རྣམ་གཡེང་གི་དབང་གིས་སེམས་ལ་མ་
བཟུང་ན་སྣོད་ཞབས་བརྡོལ་བ་དང་ཁྱད་པར་མེད། སྣོད་ཀྱི་སྐྱོན་གསུམ་སྤོང་བ་ནི་གཙོ་བོ་
རང་གིས་ཆོས་ཉན་པའི་ཚེ་ན་སེམས་གནད་དུ་བསྣུན་པ་དང་། བསམ་པ་རྣམ་པར་དག་
པའི་སྒོ་ནས་བླ་མས་ཅི་གསུངས་ཐམས་ཅད་སེམས་ནས་མ་བརྗེད་པར་དེ་ཉིད་ཉམས་ལེན་
དུ་འཁྱེར་བ་ཞིག་དགོས་པ་དེ་གསུངས་པའོ། །
འདུ་ཤེས་དྲུག་བསྟེན་པ། འདུ་ཤེས་དྲུག་ཇི་ལྟར་བསྟེན་ཞེ་ན། ང་རང་ཚོ་ཐམས་ཅད་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ནས་འདོད་ཆགས་ཞེ་སྡང་གཏི་མུག་ལ་སོགས་
ཆུ་སྲིན་རྣམས་ཀྱིས་ཟོས་ཏེ། ནད་སྡུག་མང་བོས་ཟིན་ཡོད་པ་དང་དཔེ་མཚུངས་པས། རང་
ལ་ནད་པ་ལྟ་བུའི་འདུ་ཤེས། བླ་མའི་གསུང་ལ་ཉན་ནས་རང་འཁོར་བ་སྡུག་བསྔལ་གྱི་རྒྱ་
མཚོ་ལས་སྒྲོལ་དགོས་པ་ཡིན་པས་བླ་མ་ལ་སྨན་པའི་འདུ་ཤེས་དང་། ཆོས་ལ་སྨན་གྱི་འདུ་
ཤེས། ཆོས་ཆོས་བཞིན་བསྒྲུབ་པ་ལ་སྨན་བསྟེན་པའི་འདུ་ཤེས་སོགས་ཏེ། སྣོད་ཀྱི་སྐྱོན་གསུམ་
སྤངས་ཤིང་འདུ་ཤེས་དྲུག་བསྟེན་པའི་སྒོ་ནས་གསན་དགོས་སོ། ། གསན་བྱ་དམ་པའི་ཆོས་ནི།
སྤྱིར་བདག་ཅག་གི་སྟོན་པ་མཉམ་མེད་ཐུབ་པའི་དབང་བོ་དེ་ཉིད་བསྐལ་བ་དཔག་ཏུ་མེད་
པའི་སྔ་རོལ་ནས་མངོན་པར་རྫོགས་པར་སངས་རྒྱས་ཏེ། ཆོས་ཀྱི་འཁོར་ལོ་རྒྱུན་མི་ཆད་དུ་
སྐོར་བཞིན་པ་ཡིན་ལ། རང་ཅག་འཇིག་རྟེན་པ་རྣམས་ཀྱི་སྣང་ངོར་རྒྱ་གར་ཤར་ཕྱོགས་
ལིམྦིའི་ཚལ་དུ་སྐུ་འཁྲུངས། རྗེས་སུ་བྱང་ཆུབ་ཤིང་གི་དྲུང་དུ་བྱོན་ནས་ལོ་དྲུག་ལ་དཀའ་བ་
སྤྱད། བྱམས་པའི་སྟོབས་ཀྱིས་བདུད་བཏུལ། དེ་ནས་མངོན་པར་རྫོགས་པར་སངས་རྒྱས་
རང



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་ཚུལ་བསྟན་ཞིང་། དམ་པའི་ཆོས་ཀྱི་འཁོར་ལོ་བསྐོར་ཏེ་གང་ལ་གང་འཚམ་གྱིས་ཆོས་
ཕུང་བརྒྱད་ཁྲི་བཞི་སྟོང་གསུངས་པ་རེད། དེ་ཐམས་ཅད་ཚུར་བསྡུས་ན་ཐེག་པ་ཆེ་ཆུང་
གཉིས་སུ་འདུ་ལ། མདོ་ལང་ཀར་གཤེགས་པ་ལས། ལྷ་ཡི་ཐེག་དང་ཚངས་པའི་ཐེག །དེ་
བཞིན་དུ་ནི་ཉན་ཐོས་དང་། །དེ་བཞིན་གཤེགས་དང་རང་རྒྱལ་གྱི། །ཐེག་པ་འདི་དག་ངས་
བཤད་དོ། །ཞེས་མདོ་བཞིན་དུ་ཐེག་པ་གསུམ་དུ་གསུངས་སོ། །རྒྱལ་བ་མི་ཕམ་མགོན་པོས།
དམིགས་པ་ཆེ་བ་ཉིད་དང་ནི། །དེ་བཞིན་སྒྲིབ་པ་གཉིས་དག་དང་། །ཡེ་ཤེས་བརྩོན་འགྲུས་
བརྩོན་པ་དང་། །ཐབས་ལ་མཁས་པར་གྱུར་བ་དང་། །ཡང་དག་འགྲུབ་པ་ཆེན་པོ་དང་། །
སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་དག་ལྡན་པའི་ཕྱིར། །ཐེག་ཆེན་ཞེས་ནི་
ངེས་པར་བརྗོད། །ཅེས་མངོན་པར་བྱང་ཆུབ་པ་དང་མྱ་ངན་ལས་འདས་པ་ལ་སོགས་འཕྲིན་
ལས་ཆེན་པོ་བདུན་དང་ལྡན་པའི་བྱང་ཆུབ་སེམས་དཔའི་ཐེག་པ་དེ་ནི་ཐེག་པ་དེ་དག་གི་
མཆོག་ཏུ་གསུངས་པ་དང་། དེ་ཡང་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོས།
འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་པ་
གཉིས་ཡོད་གསང་སྔགས་ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་
མ་ཟླ་བ་ལྟར་བུར་ཀུན་ལ་གྲགས། །ཞེས་ཐེག་པ་ཆེན་པོ་དེ་ལ་ཡང་མདོའི་ཐེག་པའམ་རྒྱུ་ཕ་
རོལ་ཏུ་ཕྱིན་པའི་ཐེག་པ་དང་འབྲས་བུ་གསང་སྔགས་རྡོ་རྗེ་ཐེག་པ་གཉིས་ཡོད་པ་ལས་
གསང་སྔགས་རྡོ་རྗེ་ཐེག་པ་ནི་འཚང་རྒྱ་བ་ལ་ཆེས་མྱུར་བ་ཡིན་པས། རང་གི་འབད་པས་
ནུས་ན་ཚེ་གཅིག་ལུས་གཅིག་ལ་འཚང་རྒྱ་བ་དང་། དེ་ལྟར་མ་བྱུང་ཡང་རྩ་ལྟུང་ལ་སོགས་
པས་མ་གོས་པར་འབད་པ་ཆེན་པོས་བསྒྲུབས་ན་བར་དོ་ནས་འཚང་རྒྱ་ཐུབ་པའམ། ཡང་ན་
ཐེག་པ་ཆེན་པོའི་ས་བོན་ཁྱད་པར་ཅན་བསྐྲུན་ནས་སྐྱེ་བ་བཅུ་དྲུག་ཚུན་དུ་མངོན་པར་
རྫོགས་པར་འཚང་རྒྱ་ཐུབ་པ་མདོ་ན་སངས་རྒྱས་རང་གིས་གསུངས་ཡོད། སྤྱིར་ན་བླ་མ་རྣམ་
པ་སུ་ཡིན་ཡང་དབང་ལུང་རྗེས་གསུམ་ཕལ་ཆེར་གྱི་མགོར་དལ་འབྱོར་རྙེད་དཀའ་བ་
གསུངས་ཤིང་། དལ་འབྱོར་རྙེད་དཀའ་མ་གཏོགས་གཞན་གསུངས་རྒྱུ་མེད་པ་རེད་དམ་



བཀའ་སློབ་ཟིན་བྲིས་ཕྱོགས་བསྒྲིགས།
ཞེ་ན་དེ་མ་རེད། འོན་ཀྱང་ཐོག་མར་རང་གིས་ཐོབ་པའི་དལ་འབྱོར་གྱི་རྟེན་འདི་ཉིད་ཤིན་
ཏུ་ནས་ཀྱང་རྙེད་དཀའ་བ་དང་རྙེད་ན་དོན་ཆེ་བ། དེ་ཡང་ཡུན་དུ་མི་གནས་ཚུལ་སོགས་
སེམས་ལ་ཤར་ན་ཆོས་སྒྲུབ་པའི་བསམ་པ་རྣམ་དག་ཅིག་རྒྱུད་ལ་སྐྱེ་རྒྱུ་རེད། དེ་ལྟར་མ་བྱས་
ན་འཇིག་རྟེན་འདིར་སྣང་གི་དབང་གིས་དལ་འབྱོར་ཐོབ་པ་དོན་ལྡན་དུ་མི་འགྲོ་བར་ལག་
སྟོང་དུ་ཚེ་ཕྱི་མར་སོང་ན་གར་འགྲོ་རང་དབང་མེད། དེ་དུས་ངས་ཆོས་དགེ་བ་ཞིག་མ་
བསྒྲུབས་བསམ་ནས་འགྱོད་པ་བྱས་རུང་ཚར་སོང་། དེ་ནས་བཟུང་འཁོར་བ་ཕྲ་རག་གི་
སྡུག་བསྔལ་རྒྱ་མཚོ་ཆེན་པོ་འདི་ནས་ཡུན་རིང་དུ་འདུག་དགོས་ལ། ནམ་ཞིག་གྲོགས་དགེ་
བའི་བཤེས་གཉེན་གྱི་མགོན་གྱིས་ཟིན་ནས་དལ་འབྱོར་གྱི་ལུས་རྟེན་ཁྱད་པར་ཅན་ཐོབ་པ་
ནི་ཕལ་ཆེར་སྲིད་མཐའ་ཙམ་ཡིན་པས། དལ་འབྱོར་རྙེད་དཀའ་བ་རྒྱུན་དུ་གསུངས་དགོས་
པའི་རྒྱུ་མཚན་དེ་རེད། འདིར་བདག་གིས་གོང་དུ་ལམ་རིམ་མདོར་བསྡུས་ཤིག་བཤད་ཁྲིད་
བྱས་པ་དེའི་སྐབས་སུ་སོང་ཟིན་པས་ཆོག་པར་བྱེད། །
འདི་ན་དགེ་བའི་བཤེས་གཉེན་རྣམ་པ་ཚོས་དབང་དང་བཀའ་ཆོས་གནང་བཞིན་པ་
རེད། ད་ནི་གོང་དུ་ཞུས་པ་བཞིན་དལ་འབྱོར་གྱི་རྟེན་བཟང་བོ་ཁྱད་པར་ཅན་ཐོབ་པ་འདི་ལ་
བརྟེན་ནས་ཚེ་ཕྱི་མ་ཕན་ཆད་ཀྱི་དོན་དུ་ཆོས་རྣམ་དག་ཞིག་བསྒྲུབ་དགོས། ཆོས་གང་
བསྒྲུབས་གོང་དུ་ཞུས་པ་བཞིན་གསང་སྔགས་རྡོ་རྗེ་ཐེག་པ་ལ་རྒྱུད་སྡེ་བཞི་ཡོད་པ་གང་
ཉམས་སུ་བླང་ཡང་ཆོག་མོད་དེ། དེའི་ནང་ནས་ཆེས་ཁྱད་པར་དུ་འཕགས་པ་ནི་བླ་མེད་
ཡིན་ལ། བླ་མེད་དེ་ལ་ཕ་རྒྱུད་མ་རྒྱུད་གཉིས་ཡོད་པ་ལས་དཔལ་རྡོ་རྗེ་འཇིགས་བྱེད་ནི་ཕ་
རྒྱུད་དུ་གཏོགས་ཞེས་སྐྱེས་བུ་དམ་པ་སྔ་མ་རྣམས་ཀྱིས་གསུངས་ཡོད་མོད། འོན་ཀྱང་འདི་
ལ་མ་རྒྱུད་ཀྱི་གནད་ཆ་ཚང་བ་ཞིག་འདུག་པས། ཕ་རྒྱུད་མ་རྒྱུད་ཐམས་ཅད་ཚང་བ་འདི་ལྟ་
བུའི་ཟབ་ཆོས་ཁྱད་པར་ཅན་ཉམས་སུ་ལེན་རྒྱུ་བྱུང་བ་ནི་ཤིན་ཏུ་ནས་ཀྱང་སྐལ་བ་བཟང་
བོ་ཡིན་པ་དེ་ངོས་ཟིན་པའི་སྒོ་ནས་འདི་ལྟ་བུའི་ཡིད་དམ་ཁྱད་པར་ཅན་ལ་བརྟེན་ཏེ་ཚེ་ཕྱི་
མ་ཕན་ཆད་ཀྱི་དོན་བསྒྲུབ་དགོས། དེ་ཡང་རང་ཁོ་ནའི་དོན་མིན་པར་མ་གྱུར་ནམ་མཁའི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མཐའ་དང་མཉམ་པའི་མ་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་
ཐོབ་པའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་ཆུབ་མཆོག་
ཏུ་སེམས་བསྐྱེད་པའི་རྩིས་ཟིན་པ་ནི་ཤིན་ཏུ་གལ་ཆེ་བ་རེད། འདིའི་དབང་གསན་པ་ལ་
ཐོག་མར་སློབ་མ་ཁྱེད་རང་རྣམས་དཀྱིལ་འཁོར་གྱི་ཤར་སྒོའི་ཕྱི་རོལ་ན་ཡོད་པའི་མོས་པ་
མཛོད་ལ། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས་ནས་དཀྱིལ་འཁོར་དུ་
འཇུག་པའི་དོན་དུ་ཐོག་མར་གསོལ་བ་འདེབས་དགོས། གསོལ་བ་འདེབས་པའི་ཚིག་ནི་
དགའ་ཆེན་ཁྱོད་བདག་སྟོན་པ་སོགས་སོ། །
༣ ཆས་འཇུག་འབུལ་བ། ཆས་འཇུག་འབུལ་བ་ནི་ལྷག་པའི་ལྷའི་སྣང་བ་དང་མི་འབྲལ་
བའི་ཆེད་དང་། གཞན་ཡང་སྔོན་རྒྱལ་པོ་ཆེན་པོ་ལ་མཇལ་རྒྱུ་ན་ས་ཆ་གང་གི་ཡིན་པ་དེའི་
ཆ་ལུགས་དང་ཆ་བྱད་གོན་པ་སོགས་བཟུང་ནས་མཇལ་དགོས་པ་དཔེ་དེ་དང་མཚུངས་
པར་ལྷག་ལྷ་ཁྱད་པར་ཅན་འདི་ཉིད་ཀྱི་དཀྱིལ་འཁོར་དུ་འཇུག་པ་ལ་ལྷའི་སྣང་བ་དང་མི་
འབྲལ་བ་ཞིག་དགོས། །
༤ སྡོམ་པ་འཛིན་པ། སྡོམ་པ་འཛིན་པ་དེ་ལ་བྱང་སྡོམ་སྔགས་སྡོམ་གཉིས་ཡོད་པ་གོང་
དུ་ཞུས་པ་བཞིན་འདིར་ཐོག་མར་བླ་མ་དང་དཔལ་རྡོ་རྗེ་འཇིགས་བྱེད་དབྱེར་མི་ཕྱེད་པར་
མོས་ཏེ། དེའི་སྟེང་གི་ནམ་མཁའ་ལ་རྩ་བརྒྱུད་ཀྱི་བླ་མ་རྣམས་དང་། གཞན་ཡང་བླ་མ་ཡིད་
དམ། སངས་རྒྱས་བྱང་སེམས། ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་
ཀྱིས་བསྐོར་བ་སྤྲིན་གྱི་ཕུང་བོ་ཆེན་པོ་འཁྲིགས་པ་བཞིན་དུ་མངོན་སུམ་དུ་ཁྲ་ལམ་མེར་
བཞུགས་པའི་སྤྱན་སྔར་སྨོན་འཇུག་བྱང་ཆུབ་མཆོག་ཏུ་སེམས་བསྐྱེད་པའི་རྒྱལ་སྲས་ཀྱི་སྡོམ་
པ་བཟུང་ལ། ཇི་སྲིད་བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་བར་བྱའོ་སྙམ་པའི་
སྒོ་ནས་བྱང་སྡོམ་འཛིན་དགོས་ལ། བྱང་སྡོམ་འཛིན་པའི་རྗེས་ཟློས་མཛད་པའོ། །
༥ སྔགས་སྡོམ་འཛིན་པ། སྔགས་ཀྱི་སྡོམ་པ་འཛིན་པ་ལ་ཐོག་མར་སྔགས་སྡོམ་འཛིན་
པའི་ཆེད་དུ་གསོལ་བ་འདེབས་དགོས་ཤིང་། འཁོར་ལོ་ཕྱིར་མི་ལྡོག་པའི་དབང་། །དམ་པ་
ལྟ4



བཀའ་སློབ་ཟིན་བྲིས་ཕྱོགས་བསྒྲིགས།
བདག་ལ་བསྩལ་ནས་ནི། །མགོན་པོ་འཁོར་ལོ་ལྷ་དག་གི །དེ་ཉིད་སློབ་དཔོན་འཕྲིན་ལས་
དང་། །སངས་རྒྱས་ཀུན་གྱི་དམ་ཚིག་དང་། །སྡོམ་པ་གསང་མཆོག་བཤད་དུ་གསོལ། །སེམས་
ཅན་ཀུན་གྱི་དོན་གྱི་ཕྱིར། །རྟག་ཏུ་བདག་ནི་སློབ་དཔོན་བགྱིད། །ཅེས་སོགས་འདིས་སྔགས་
སྡོམ་གྱི་དོན་དུ་གསོལ་བ་ལན་གཅིག་བཏབ་པས་ཆོག་གསུངས་སོ། །
འཁོར་ལོ་ཕྱིར་མི་ལྡོག་པའི་དབང་དོན་མདོར་བསྡུས་ཙམ་ཞིག་ཞུ་བ་ལ། དཔལ་རྡོ་རྗེ་
འཇིགས་བྱེད་ཆེན་པོའི་དཀྱིལ་འཁོར་འདིར་ཕྱིར་མི་ལྡོག་པའི་ས་བོན་ཁྱད་པར་ཅན་ཐོབ་
ངེས་པའི་རྡོ་རྗེ་སློབ་དཔོན་གྱི་དབང་དམ་པ་བདག་ལ་བསྩལ་ཏུ་གསོལ། །འཁོར་ལོ་ཕྱིར་
མི་ལྡོག་པའི་དབང་དམ་པ་བདག་ལ་བསྩལ་ནས་ནི། །མགོན་པོ་འཁོར་ལོ་ལྷ་དག་གི །ཞེས་
པ་སོགས་ཀྱི་དོན་ནི། སེམས་ཅན་སྡུག་བསྔལ་ཅན་རྣམས་ལ་དབུགས་འབྱིན་པའི་མགོན་
པོ་ཞེས་སློབ་དཔོན་ལ་བོས་ནས་འཁོར་ལོའི་ལྷ་སྟེ། དཀྱིལ་འཁོར་དང་ལྷའི་དེ་ཁོ་ན་ཉིད་
གཉིས་དང་སློབ་དཔོན་གྱི་ལས་ཀྱི་རིམ་པ་དང་། སངས་རྒྱས་ཀུན་གྱི་བདག་ཉིད་དུ་གྱུར་
བའི་སློབ་དཔོན་གྱི་དམ་ཚིག་དང་གསང་བ་མཆོག་གི་སྡོམ་པ་རྣམས་བདག་ལ་སྩོལ་ཅིག
རྡོ་རྗེ་སློབ་དཔོན་བྱས་ཏེ་བདག་གིས་སེམས་ཅན་ཐམས་ཅད་ཀྱི་དོན་བྱའོ་སྙམ་པ་དང་།
དེ་ལྟར་གསོལ་བ་འདེབས་པ་དང་། སློབ་དཔོན་གྱིས་སྔགས་སྡོམ་བཟུང་བར་གདམས་པ་
བཞིན་སྔགས་སྡོམ་ཚུལ་བཞིན་འཛིན་སྙམ་པ་དགོས་ལ། དེ་ཡང་གོང་ནས་གོང་གི་སྡོམ་
པ་རྣམས། །བུ་ཁྱོད་ཀྱིས་ནི་གཟུང་བྱ་སྟེ། །སྤྲུལ་བའི་རྒྱུ་ནི་དེ་ལས་གཞན། །ཐབས་ནི་ཅི་ཡང་
ཡོད་མ་ཡིན། །ཞེས་པའི་དོན་ནི། སོ་ཐར་གྱི་སྡོམ་པའི་གོང་མ་བྱང་ཆུབ་སེམས་དཔའི་སྡོམ་
པ་དང་། དེའི་གོང་ན་གསང་སྔགས་ཀྱི་སྡོམ་པ་ཡོད་པས་སྔགས་ཀྱི་སྡོམ་པ་འདི་བཟུང་ན་
དེ་ལས་གོང་ན་མེད་པ་ཡིན། གཙོ་བོ་དབང་ཐོབ་ན་དམ་ཚིག་དང་སྡོམ་པ་ཚུལ་བཞིན་དུ་
བསྲུང་བ་འདི་གལ་ཆེ། བུམ་ཆུ་ཁར་མྱོང་བ་ཙམ་གྱིས་དབང་ཐོབ་པར་འཇོག་རྒྱུ་ཧ་ཅང་
དཀའ་མོ་རེད། རང་གི་དད་པས་ཡོང་ན་དགེ་བའི་འབྲས་བུ་ཁྱད་པར་ཅན་རེ་ཐོབ་རྒྱུ་
རེད་ཟེར་བ་ལས། སྤྱིར་ན་གསང་སྔགས་ཀྱི་དགོངས་པ་ལྟར་ན། དམ་ཚིག་དང་སྡོམ་པ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚུལ་བཞིན་བསྲུང་བ་ཤིན་ཏུ་གལ་ཆེ་བས། སྔགས་སྡོམ་འདི་ལ་ལྷག་པར་དུ་ཐུན་མོང་མ་
ཡིན་པ་མདོ་སྔགས་གཉིས་ལས་སྔགས་ཀྱི་སྡོམ་པ་ཞེས་ནན་ཏན་བྱེད་ཀྱི་ཡོད། རྒྱུད་སྡེ་
བཞི་ལས་འོག་མ་གཉིས་ལ་སྔགས་སྡོམ་འཛིན་རྒྱུ་མེད་པས་ཐུན་མོང་མ་ཡིན་པའི་སྡོམ་པ་
ཟེར་བ་སོགས་ལ་གོ་རྒྱུ་མང་བོ་ཞིག་ཡོད། དེ་ལྟར་ཐུན་མོང་མ་ཡིན་པ་འདིའི་དོན་དྲན་
བཞིན་དུ་གསོལ་བ་འདེབས་པའི་རྗེས་ཟློས་མཛད་པའོ། །
སྔགས་སྡོམ་ཡང་སྔར་བཞིན་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས།
དེ་ལ་བརྒྱུད་པའི་བླ་མ་རྣམས་དང་གཞན་ཡང་བླ་མ་ཡི་དམ་སངས་རྒྱས་བྱང་སེམས། ཉན་
རང་དཔའ་བོ་མཁའ་འགྲོའི་ཚོགས་ཀྱིས་བསྐོར་བ་དེ་ཐམས་ཅད་སྤྱན་དྲངས་ཏེ། རང་གི་
སྡོམ་པ་འཛིན་པའི་དཔང་དུ་བཞག གནས་ཁང་འདི་ཡང་ཐ་མལ་གྱི་རྣམ་པ་མ་ཡིན་པར་
དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་རང་སྣང་ལས་གྲུབ་པའི་ཐར་བ་ཆེན་པོའི་གཞལ་མེད་
ཁང་དངོས་ཡིན་སྙམ་པ་དང་། བླ་མ་ཡང་རྡོ་རྗེ་འཇིགས་བྱེད་དངོས་ཡིན་སྙམ་དུ་དེའི་མདུན་
ནས་སྔགས་སྡོམ་བཟུང་ན་ལྷག་པར་ཁྱད་ཆེ་བ་རེད། དེ་བཞིན་སྔགས་སྡོམ་འཛིན་དགོས་
པ་དང་དེའི་རྗེས་ཟློས་མཛད་པའོ། །
སྔགས་ཀྱི་སྡོམ་པ་འཛིན་པ་འདི་ལ། སངས་རྒྱས་བྱང་ཆུབ་སེམས་དཔའ་ཀུན། །
བདག་ལ་དགོངས་པར་མཛད་དུ་གསོལ། །ཞེས་སྡོམ་པ་ལེན་པའི་ཡུལ་བསྟན་པ་རེད། མདུན་
གྱི་ནམ་མཁར་སོགས་གོང་དུ་ཞུས་པ་བཞིན་མདུན་གྱི་ནམ་མཁར་བཞུགས་པའི་བླ་མ་རྡོ་རྗེ་
འཇིགས་བྱེད་དང་དབྱེར་མི་ཕྱེད་པ་ལ། བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་
འགྲོ་ཆོས་སྐྱོང་སྲུང་མའི་ཚོགས་དང་བཅས་པ་ནམ་མཁའ་གང་བ་ཡོད་པར་བསྒོམ་དགོས་པ་
ཤིན་ཏུ་གལ་ཆེ། རྒྱུ་མཚན་གང་གི་ཕྱིར་ན། གང་ཞིག་ཐུབ་པའི་ཟླ་བ་ཡིད་བྱེད་པ། །དེ་ཡི་
མདུན་ན་ཐུབ་པ་རྟག་ཏུ་གནས། །གསུངས་པ་ལྟར་དུ་རང་གི་དམིགས་རྣམ་ལ་དཔལ་རྡོ་རྗེ་
འཇིགས་བྱེད་དང་རང་གི་དྲིན་ཅན་རྩ་བའི་བླ་མ་དབྱེར་མེད་པར་མོས་ན། ཁོང་ཚོ་བྱོན་མི་
བྱོན་ལ་དོགས་པ་མི་དགོས། རང་རེ་ཚོའི་མིག་འདི་ཉོན་མོངས་པས་བསྒྲིབས་པའི་སྟབས་
36



བཀའ་སློབ་ཟིན་བྲིས་ཕྱོགས་བསྒྲིགས།
ཀྱིས་ཞལ་མཐོང་མ་ཐུབ་པ་མ་གཏོགས། ཐུབ་པ་ཡིད་ལ་བྱེད་པ་སུའི་མདུན་དུ་སངས་རྒྱས་
བཅོམ་ལྡན་འདས་དངོས་སུ་བྱོན་པ་ལ་དོགས་པ་མེད་གསུངས་པ་རེད། དེ་ལྟར་སྡོམ་པ་
ལེན་པའི་ཡུལ་བསྟན་པ་དང་། བདག་མི་བསྐྱོད་རྡོ་རྗེ་ཞེས་ལེན་པ་བོ་གང་ཟག་སྟོན་པ་དང་།
དུས་འདི་ནས་ནི་བཟུང་ཞེས་སེམས་བསྐྱེད་པ་དེ་ཡང་སྡོམ་པ་ལེན་པའི་དུས་མཚམས་སྟོན་
པ་ཡིན་ཞིང་། སྡོམ་པ་ལེན་པའི་དུས་སུ་སེམས་ཅན་ཐམས་ཅད་ཀྱི་དོན་དུ་རིགས་ལྔའི་སྡོམ་
པ་བཟུང་བར་བྱའོ་སྙམ་པ་ཙམ་གྱིས་མི་ཆོག་ཏེ། སེམས་ཅན་ཐམས་ཅད་ཀྱི་དོན་དུ་རིགས་
ལྔའི་སྡོམ་པ་བྱང་ཆུབ་སྙིང་བོ་ལ་མ་མཆིས་ཀྱི་བར་དུ་བསྲུང་བར་བྱའོ་སྙམ་པ་དགོས། རང་
རང་ཚོས་སྡོམ་དམ་ཚིག་ཁས་ལེན་པའི་ཚེ་ན་ཡང་། ཚེ་འདི་ཙམ་མ་ཡིན་པར་དུས་ད་ནས་
བཟུང་རྡོ་རྗེ་འཆང་གི་གོ་འཕང་མ་ཐོབ་ཀྱི་བར་དུ་དལ་འབྱོར་མི་ལུས་ཐོབ་ཤིང་རིམ་གྱིས་
གསང་བ་སྔགས་ཀྱི་ལམ་ལ་ཉམས་ལེན་མཐར་ཕྱིན་པ་བྱས་ནས་རྡོ་རྗེ་འཆང་གི་གོ་འཕང་
ཐོབ་པ་ཞིག་འབྱུང་རྒྱུ་ཡིན་པས། ད་ལྟ་ཙམ་མ་ཡིན་པར་ཡུན་རིང་བོ་ནམ་ཞིག་སངས་རྒྱས་
ཀྱི་གོ་འཕང་མ་ཐོབ་ཀྱི་བར་དུ་བསམ་དགོས་པ་དེ་གསུངས་པའོ། །
རིགས་ལྔ་འདིའི་སྐབས་སུ་རིགས་ལྔ་སྤྱིའི་དམ་ཚིག་དང་སོ་སོའི་དམ་ཚིག་བཅས་གཉིས་
སུ་ཕྱེས་ནས་གསུངས་ཡོད་ལ། དེ་མདོར་བསྡུས་ཤིག་ཞུ་ན། བསྲུང་བྱའི་སྡོམ་པ་ལ་རིགས་
ལྔ་སྤྱིའི་དམ་ཚིག་དང་རིགས་ལྔ་སོ་སོའི་དམ་ཚིག དང་བོ་རྩ་བ་དང་ཡན་ལག་གི་དམ་ཚིག་
གཉིས་སུ་ཡོད་ལ། དང་བོ་ནི་རྩ་ལྟུང་བཅུ་བཞིའི་མཚམས་ལས་མི་འདའ་བའི་དམ་ཚིག་
རྣམས་ཡིན། ཡང་ན་ཡན་ལག་གི་དམ་ཚིག སྤོང་བའི་དམ་ཚིག བསྟེན་པའི་དམ་ཚིག
སྤོང་བའི་དམ་ཚིག་གཞན་དང་བཅས་དམ་ཚིག་གསུམ་དུ་བྱས་ནས་གསུངས་པ་ཡོད།
ཁྱོད་ཀྱིས་སྲོག་ཆགས་གསད་མི་བྱ། །ཞེས་སོགས་དང༌། དམ་པ་ཉེ་བར་བསྟེན་བྱ་ཞིང་། །
ཞེས་སོགས་རྩ་ལྟུང་གི་སྐབས་སུ་གསུངས་པའི་དམ་ཚིག་དེ་དག་འདིའི་སྐབས་སུ་རིགས་ལྔ་
སྤྱིའི་དམ་ཚིག་ཏུ་འཇོག སོ་སོའི་དམ་ཚིག་ལ་རྣམ་སྣང་གི་རིགས་ཀྱི་དམ་ཚིག་དང་སྡོམ་པ་
ལ་དྲུག མི་བསྐྱོད་པའི་རིགས་ཀྱི་དམ་ཚིག་དང་སྡོམ་པ་ལ་བཞི། རིན་འབྱུང་གི་རིགས་ཀྱི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དམ་ཚིག་དང་སྡོམ་པ་ལ་ཡང་བཞི། འོད་དཔག་མེད་ཀྱི་རིགས་ཀྱི་དམ་ཚིག་དང་སྡོམ་པ་
གསུམ། དོན་གྲུབ་ཀྱི་རིགས་ཀྱི་དམ་ཚིག་དང་སྡོམ་པ་གཉིས་ཏེ། སྡོམ་པས་བཅུ་དགུ་ཡོད་པ་
དེ་རྣམས་ཐུགས་ལ་བཟུང་ནས། སྔར་ཞུས་པ་ལྟར་དུ་སྐྱབས་གནས་བསླུ་བ་མེད་པ་དེ་དག་
གི་སྤྱན་སྔར་འདུན་པ་དྲག་པོས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་འཐོབ་པར་བྱ། དེའི་ཆེད་དུ་རིགས་ལྔ་སྤྱི་དང་སོ་སོའི་དམ་ཚིག་རྣམས་ཚུལ་
བཞིན་དུ་བསྲུང་བར་བྱའོ་སྙམ་པ་དུས་འདི་ནས་བཟུང་བྱང་ཆུབ་མ་ཐོབ་ཀྱི་བར་དུ་ཉིན་
ལན་གསུམ། མཚན་ལན་གསུམ། དུས་རྟག་ཏུ་བསྐྱང་བར་བྱའོ་སྙམ་པ་དགོས་སོ། །
སྡོམ་པ་ལེན་པའི་རྟེན་དུ་གྱུར་བའི་སེམས་བསྐྱེད་ཚུལ་སྟོན་པ་ནི། ཚུལ་ཁྲིམས་ཀྱི་ནི་
བསླབ་པ་དང་། །དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །
སོ་སོར་བརྟན་པོར་བདག་གིས་བཟུང་། །ཞེས་རྣམ་སྣང་གི་སྐབས་སུ་ཚུལ་ཁྲིམས་གསུམ་
གསུངས་ཏེ། ཉེས་སྤྱོད་སྡོམ་པའི་ཚུལ་ཁྲིམས། དགེ་བ་ཆོས་སྡུད་དང་། སེམས་ཅན་དོན་
བྱེད་ཀྱི་ཚུལ་ཁྲིམས་ཏེ་ཚུལ་ཁྲིམས་རྣམ་པ་གསུམ་ལ་སློབ་པ་ལས་མི་འདའ་བ་དང་། སྤངས་
རྟོགས་མཐར་ཕྱིན་པ་སངས་རྒྱས་དང་འགོག་ལམ་གྱི་ཆོས་དང་འཇམ་དཔལ་ལ་སོགས་
པའི་དགེ་འདུན་དེ། ཐུན་མོང་དང་ཐུན་མོང་མ་ཡིན་པའི་དཀོན་མཆོག་གསུམ་ལ་སྐྱབས་
སུ་འགྲོ་བ་ལས་མི་འདའ་བ་ནི་རྣམ་སྣང་གི་རིགས་ཀྱི་དམ་ཚིག་དང་སྡོམ་པ་ཡིན། འདིའི་
སྐབས་སུ་མི་བསྐྱོད་པའི་རིགས་ཀྱི་དམ་ཚིག་དང་སྡོམ་པ་ལ་རྒྱལ་བའི་ཐུགས་བདེ་བ་ཆེན་
པོའི་ཡེ་ཤེས། དེ་གསང་བའི་རྡོ་རྗེ་ཡིན་ལ། དེ་དྲན་པའི་སྒོ་ནས་ཆ་ཚད་དང་ལྡན་པའི་རྡོ་རྗེ་
འཛིན་པ་ལས་མི་འདའ་བ་ནི་རྡོ་རྗེའི་དམ་ཚིག་ཡིན་པ་དང་། སྟོང་ཉིད་རྟོགས་པའི་ཤེས་
རབ་གསང་བའི་དྲིལ་བུ་ཡིན་ལ། དེ་དྲན་པའི་སྒོ་ནས་ཆ་ཚད་དང་ལྡན་པའི་དྲིལ་བུ་འཛིན་
པ་ལས་མི་འདའ་བ་དྲིལ་བུའི་དམ་ཚིག་དང་། སྒྲུབ་པ་བོ་རང་ཉིད་རྡོ་རྗེ་སེམས་དཔའ་ཡབ་
ཡུམ་སོགས་དེའི་སྐུ་ཕྱག་རྒྱ་ཆེན་པོར་སྒོམ་པ་ཕྱག་རྒྱའི་དམ་ཚིག་དང་། རང་ལ་དབང་བསྐུར་
བའི་མཚོན་པའི་རྡོ་རྗེ་སློབ་དཔོན་གྱི་ལུས་ངག་ཡིད་གསུམ་ལྷག་པའི་ལྷའི་སྐུ་གསུང་ཐུགས་
ང
ཐུ
བས
38



བཀའ་སློབ་ཟིན་བྲིས་ཕྱོགས་བསྒྲིགས།
ཀྱི་བདག་ཉིད་དུ་ལྟ་བ་དེ་ཉིད་བཀུར་བའི་ཞིང་མཆོག་ཏུ་འཛིན་པ་ནི་སློབ་དཔོན་གྱི་དམ་
ཚིག་ཏེ་མི་བསྐྱོད་པའི་རིགས་ཀྱི་དམ་ཚིག་དང་སྡོམ་པ་བཞི་གསུངས་པ་ཡིན་པས། སངས་
རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་
ལས་སྐྱེས་པའི། །སྡོམ་པ་དེང་ནས་བདག་གིས་བཟུང་། །རྡོ་རྗེ་རིགས་མཆོག་ཆེན་པོ་སྟེ། །རྡོ་
རྗེ་དྲིལ་བུ་ཕྱག་རྒྱ་ཡང་། །ཡང་དག་ཉིད་དུ་གཟུང་བར་བྱ། །སློབ་དཔོན་དག་ཀྱང་བཟུང་
བར་བགྱི། །ཞེས་གསུངས་སོ། །
རིན་འབྱུང་གི་རིགས་ཀྱི་དམ་ཚིག་དང་སྡོམ་པ་ལ། ཟང་ཟིང་གི་སྦྱིན་པ་དང་ཆོས་ཀྱི་
སྦྱིན་པ། བྱམས་པ་ཚད་མེད་སྒོམ་པ་ལྟ་བུ་བྱམས་པ་སྒོམ་པའི་སྦྱིན་པ་དང་། བཏང་སྙོམས་
ཚད་མེད་སྒོམ་པ་ལྟ་བུ་མི་འཇིགས་པའི་སྐྱབས་ཀྱི་སྦྱིན་པ་སྟེ། སྦྱིན་པ་རྣམ་བཞི་བོ་དེ་ཉིད་
ཉིན་ལན་གསུམ་མཚན་ལན་གསུམ་དུ་སྒོམ་དགོས་ཏེ། རིན་ཆེན་རིགས་མཆོག་ཆེན་པོ་
སྟེ། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་དུ་དུས་དྲུག་ཏུ། །སྦྱིན་པ་རྣམ་བཞི་
རྟག་ཏུ་སྦྱིན། །ཞེས་པའོ། ། །
འོད་དཔག་མེད་ཀྱི་རིགས་ཀྱི་དམ་ཚིག་དང་སྡོམ་པ་ལ། ཕྱི་བྱ་སྤྱོད་ཀྱི་རྒྱུད་དང་གསང་
བ་རྣལ་འབྱོར། རྣལ་འབྱོར་བླ་ན་མེད་པའི་རྒྱུད། ཉན་ཐོས་ཀྱི་ཐེག་པ་དང་རང་རྒྱལ་གྱི་ཐེག་
པ། ཐེག་པ་ཆེན་པོ་སྟེ་མདོར་ན་རྒྱུད་སྡེ་བཞི་དང་ཐེག་པ་གསུམ་གྱིས་བསྡུས་པའི་ཆོས་ཐམས་
ཅད་ཉིན་མཚན་དུས་དྲུག་ཏུ་འཛིན་པ་ལས་མི་འདའ་བ་ནི་འོད་དཔག་མེད་ཀྱི་དམ་ཚིག་
དང་སྡོམ་པའོ། །འོད་དཔག་མེད་ཀྱི་དམ་ཚིག་གསུམ་ནི། བྱང་ཆུབ་ཆེན་པོ་ལས་བྱུང་བའི། །
པད་མའི་རིགས་ཆེན་དག་པ་ལ། །ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་བཟུང་
བར་བགྱི། །ཞེས་སོ། །
དོན་གྲུབ་ཀྱི་རིགས་ཀྱི་དམ་ཚིག་ནི། ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་
ཅད་ལྡན་པར་ནི། །ཡང་དག་ཉིད་དུ་སོ་སོར་བཟུང༌། །མཆོད་པའི་ལས་ནི་ཅི་ནས་བགྱིས། །
བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱིས་
ཚ་
)
ན9



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནི་བསླབ་པ་དང་། །ཞེས་སོགས་རིགས་ལྔ་སྤྱི་དང་བྱེ་བྲག་སོ་སོའི་དམ་ཚིག་རྣམས་ཚུལ་
བཞིན་དུ་བསྲུང་དགོས། གང་ལྟར་འདིའི་སྐབས་སུ་ཁས་བླངས་པའི་དམ་ཚིག་དང་སྡོམ་
པ་རྣམས་ཚུལ་བཞིན་དུ་བསྲུང་བར་བྱའོ་སྙམ་པའི་སྒོ་ནས་སླར་ཡང་སྔགས་སྡོམ་འཛིན་
པའི་རྗེས་ཟློས། སངས་རྒྱས་བྱང་ཆུབ་སེམས་དཔའ་སོགས་སོ། །
སྔགས་སྡོམ་བཟུང་བའི་རྗེས་སུ་རིགས་དང་མོས་པ་འདྲི་བའོ། །ཐམས་ཅད་རྣལ་འབྱོར་
གྱི་སེམས་བསྐྱེད་པའི་སྔགས་ཨོཾ་སརྦ་སོགས་ཀྱི་དོན་མདོར་བསྡུས་ཤིག་ཞུ་ན། ཤིན་ཏུ་དགའ་
བའི་དམ་ཚིག་དང་ལྡན་པ་ཁྱོད་ཀྱིས་ཇི་ལྟར་བདེ་བར་རྡོ་རྗེ་སངས་རྒྱས་བསྒྲུབ་པ་གྱིས་
ཤིག་བྱས་པའོ། །འདིའི་སྐབས་སུ་བླ་མའི་ཐུགས་ཀའི་ཐུགས་གཉིས་ཀྱི་ངོ་བོ་ཟླ་བ་དང་རྡོ་
རྗེ་ལས་རང་འདྲ་གཉིས་པ་རེ་ཆང་ནས་སློབ་མ་རྣམས་ཀྱི་ཐུགས་ཀའི་ཐུགས་གཉིས་ཀྱི་ངོ་
བོ་ཟླ་བ་ངང་རྡོ་རྗེ་ལ་ཐིམ་པར་མོས་ང་་དེ་ཐམས་ཅད་རྣལ་འབྱོར་གྱི་སེམས་བསྐྱེད་པ་
བརྟན་ང་ ར་བྱས་པའི་དོན་རེད། གསང་བ་གདམས་པ་ལ་སོགས་ཚིག་གོ་སླ་བས་བཤད་
མི་ད གོས། དེ་ལྟར་ཡོལ་བའི་ཕྱེ་འཇུག་གི་རིམ་པ་རྣམས་སོང་ཟིན་པའོ། །
ཡོལ་བའི་ནང་དུ་འཇུག་པ་ལ། སློབ་མ་ཁྱེད་རང་རྣམས་དཀྱིལ་འཁོར་གྱི་ནང་དུ་ཞུགས་
ནས་ད་དུང་དཀྱིལ་འཁོར་གྱི་རྩིག་པའི་ནང་འགྲམ་ནས་དཀྱིལ་འཁོར་བའི་ལྷ་ཚོགས་ལ་
སྐོར་བ་ལན་གསུམ་བྱེད་དགོས་པ་ཡིན་པས། དེ་འདྲའི་མོས་པ་དང་བཅས་ཏེ་མ་ཧཱ་ར་ཏ་
སོགས་སྔགས་ཀྱི་རྗེས་ཟློས་མཛད་པའོ། །
སྔགས་དོན་ནི། དགའ་བ་ཆེན་པོ་ཤིན་ཏུ་བརྟན། །ཤིན་ཏུ་དགྱེས་དང་ཤིན་ཏུ་བདེ། །རྡོ་
རྗེ་སེམས་ང པའ་དེ་རིང་ནི། །བད ག་ལ་འགྲུབ་པར་མཛད་དུ་གསོལ། །ཞེས་རྒྱུད་སོགས་སུ་
གསུང ས་པ་ལྟར་སྐོར་བའི་སྐབས་སུ་མིག་དར་འཆང་ཡོད་པས་དཀྱིལ་འཁོར་གྱི་ལྷ་ཚོའི་
ཞལ་མཐོང་ཐུབ་པ་མ་རེད། དཔེར་ན། ང་ཚོ་རྒྱལ་པོ་ཆེན་པོའམ། ཡང་ན་བླ་མ་ཆེན་པོ་ལ་
མཇལ་རྒྱུ་ན་སྒོ་ནས་བསྡད་དེ་སྙན་གསན་ཕུལ། དེའི་རྗེས་ནང་དུ་སོང་ནས་གཟིམ་ཤག་
སོགས་ལ་སྐོར་བ་རེ་བྱས། དེ་ནས་མདུན་དུ་ཕྱག་འཚལ། མཆོད་པ་ཕུལ་ནས་བྱིན་རླབས་
4()



བཀའ་སློབ་ཟིན་བྲིས་ཕྱོགས་བསྒྲིགས།
ཞུ་དགོས་པ་དཔེ་དེ་དང་མཚུངས་པར་དཀྱིལ་འཁོར་གྱི་ནང་དུ་བྱོན་ནས་དཀྱིལ་འཁོར་གྱི་
ལྷ་ཚོགས་ལ་བསྐོར་བ་བྱས་པའོ། །དེ་ལྟ་བུའི་སྔགས་དོན་ཡིད་ལ་བཞག་བཞིན་སླར་སྔགས་
ཀྱི་རྗེས་ཟློས་མཛད་པའོ། །
འདིའི་སྒོ་ཕྱུག་ལ་བླ་མེད་ཀྱི་དཀྱིལ་འཁོར་གཞན་དང་མི་འདྲ་བར་སྒོ་ཕྱག་མང་བོ་མེད།
དེའི་རྒྱུ་མཚན་ཕལ་ཆེར་དཔལ་རྡོ་རྗེ་འཇིགས་བྱེད་དཔའ་བོ་གཅིག་པ་འཁོར་མེད་པ་ལྟ་བུ་
ཡིན་པས། གཙོ་བོ་དཔལ་རྡོ་རྗེ་འཇིགས་བྱེད་ལ་ཕྱག་འཚལ་བ་གཅིག་པུས་ཆོག་པ་བྱས་པ་
ཡིན་རྒྱུ་རེད། སློབ་མ་རྣམས་སྐོར་བ་བྱས་ནས་ཤར་སྒོའི་ཐད་དུ་སློབ་མ་རྣམས་ཀྱང་དཔལ་
རྡོ་རྗེ་འཇིགས་བྱེད་དུ་གྱུར་སོང་སྙམ་པ་དང༌། ཤར་སྒོ་ནས་ད པལ་རྡོ་རྗེ་འཇིགས་བྱེད་ལ་
ཕྱག་འཚལ་དགོས་པས། ཐལ་མོ་སྙིང་ཁར་སྦྱར་ཏེ་སྔགས་ཀྱི་རྗེས་ཟློས་མཛད་པའོ། །
དམ་བཞག་གི་རིམ་པ། དམ་བཞག་གི་རིམ་པ་ཕན་ཡོན་གྱི་སྒོ་ནས་དམ་ལ་བཞག་པ་
དང་ཉེས་དམིགས་ཀྱི་སྒོ་ནས་དམ་ལ་བཞག་པ། བླ་མའི་བཀའ་ཉན་པའི་སྒོ་ནས་དམ་ལ་
བཞག་པ་གསུམ་ཡོད། ཉེས་དམིགས་ཀྱི་སྒོ་ནས་དམ་ལ་བཞག་པ་ལ་ལུས་ཀྱི་ཉེས་དམིགས་
དང་སེམས་ཀྱི་ཉེས་དམིགས་ཀྱི་སྒོ་ནས་དམ་ལ་བཞག་པ་གཉིས་སུ་གསུངས་ཡོད། ཐོག་མར་
ཕན་ཡོན་གྱི་སྒོ་ནས་དམ་ལ་བཞག་པའི་མོས་པ་མཛོད་ཅིག་ཅེས་དེ་བཞིན་གཤེགས་པ་ཐམས་
ཅད་ཀྱི་རིགས་སུ་ཞུགས་ཞེས་སོགས་དང་། ཉེས་དམིགས་ཀྱི་སྒོ་ནས་དམ་ལ་བཞག་པ་
ལས་ལུས་ཀྱི་ཉེས་དམིགས་ཀྱི་སྒོ་ནས་དམ་ལ་བཞག་སོང་སྙམ་པ་མཛོད་ལ། འདི་ནི་ཁྱོད་ཀྱི་
དམ་ཚིག་གི་རྡོ་རྗེ་སོགས་དང་། སེམས་ཀྱི་ཉེས་དམིགས་ཀྱི་སྒོ་ནས་དམ་ལ་བཞག་པ་ནི། ཨོཾ་
དེ་རིང་རྡོ་རྗེ་སེམས་དཔའ་སོགས་དང་། ཕན་ཡོན་དང་ཉེས་དམིགས་གཉིས་ཀའི་སྒོ་ནས་
དམ་ལ་བཞག་པ་ནི། དེ་ནས་རྣམ་རྒྱལ་གྱི་བུམ་པའི་སྟེང་ན་གནས་པའི་ཆུ་མིང་མེད་དང་
མཐེ་བོང་གིས་བཟུང་པའི་སྣོད་ཀྱི་ཁས་སློབ་མའི་ཁར་བླུགས་ཤིང་། འདི་ནི་ཁྱོད་ཀྱི་དམྱལ་
བའི་ཆུ་སོགས་དང་། དེ་ནས་བླ་མའི་བཀའ་ཉན་པའི་སྒོ་ནས་དམ་ལ་བཞག་པ་ནི། དེང་ནས་
བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱི་སོགས་གསུངས་པའོ། །



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡེ་ཤེས་པ་དབབ་པ་དང་སློབ་མ་ལྷར་བསྐྱེད་པ་སོགས་ཀྱི་རིམ་པ་ནི། དེ་ནས་སློབ་མ་
ཁྱེད་རང་རྣམས་དཀྱིལ་འཁོར་གྱི་ནང་དུ་ཞུགས། གཙོ་བོ་འཁོར་གྱི་མདུན་ན་གནས་པ་ལ།
སྔར་དཀྱིལ་འཁོར་དུ་འཇུག་པའི་ཕྱག་རྟེན་དུ་ཕུལ་བའི་རིགས་ལྔའི་ཡེ་ཤེས་ཀྱི་རང་བཞིན་
གྱི་ཁ་ཏོག་སྣ་ལྔ་བའི་མེ་ཏོག་གི་ཕྲེང་བ་དེ་ཉིད་གང་ལ་འབྲེལ་ཡོད་པའི་དཀྱིལ་འཁོར་གྱི་ལྷ་
དེ་ལ་ཕོག་པར་ཤོག་ཅིག་སྙམ་དུ་དམིགས་པ་དང་བཅས་ཏེ། ཨོ་པྲ་ཏིའི་སྔགས་རྗོད་བཞིན་
མེ་ཏོག་འདོར་བའོ། །དེའི་རྗེས་སུ་དཀྱིལ་འཁོར་བར་བསྐུལ་བ་དང་དཀྱིལ་འཁོར་མཐོང་
ནས་དགའ་བའི་གླུ་ལེན་པ་བཅས་སོ། །
དེ་ནས་དབང་འབུལ་བ་ལ། ཐུན་མོང་བ་རིགས་ལྔ་དང་ཐུན་མོང་མ་ཡིན་པ་རྡོ་རྗེ་སློབ་
དཔོན་གྱི་དབང་གཉིས་ལས་ཐུན་མོང་བ་རིགས་ལྔའི་དབང་གི་གསོལ་བ་འདེབས་པའི་རྗེས་
ཟློས་མཛད་པ་དང་། དེ་ནས་ཆུའི་དབང་དང་ཅོད་པན་གྱི་དབང་། རྡོ་རྗེའི་དབང་དང་།
དྲིལ་བུའི་དབང་དང་མིང་གི་དབང་སོགས་སོ། །
དེ་ལྟར་ཐུན་མོང་བ་རིགས་ལྔའི་དབང་སོང་ནས་ཐུན་མོང་མ་ཡིན་པ་རྡོ་རྗེ་སློབ་དཔོན་
གྱི་དབང་གི་རིམ་པའོ། །རྡོ་རྗེ་སློབ་དཔོན་གྱི་དབང་ཐོབ་པའི་རྗེས་སུ་བླ་མས་སློབ་མ་རྣམས་
ལ་རང་གི་རྒྱལ་སྲིད་གཏད་པ་དང་མཚུངས་པས། གསེར་གྱི་ཤིང་རྟ་སྦྱིན་པ་ནི་སྔོན་རྒྱ་གར་
འཕགས་པའི་ཡུལ་ཡིན་ན། ཕྱོགས་ཕྱོགས་སུ་ཕེབས་ནས་ཆོས་ཀྱི་འཁོར་ལོ་སྐོར་བའི་རྟེན་
འབྲེལ་ཡིན་ནོ། །དེའི་རྗེས་སུ་བུམ་དབང་གི་རིམ་པ་དང་གསང་དབང་གི་རིམ་པ་སོགས་སོ། །
ལྔ་བ། མཇུག་ལེགས་པར་ཕ་རོལ་ཏུ་ཕྱིན་པའི་སྐབས།
ད་ནི་བཅོམ་ལྡན་འདས་རྡོ་རྗེ་འཇིགས་བྱེད་དཔའ་བོ་གཅིག་པའི་སྨིན་བྱེད་དབང་གི་
རིམ་པ་རྣམས་བརྒྱུད་ལྡན་བླ་མ་དམ་པའི་ཕྱག་བཞེས་བཞིན་ཁྱེད་རང་རྣམས་ལ་ཕུལ་ཟིན་
པ་ཡིན། བདག་གིས་ཚོགས་ཆེན་འདུ་ཁང་འདིའི་ནང་ནས་དབང་འདི་ཐེངས་གཉིས་སུ་
ཐོབ་པ་ཡིན། ཐེངས་དང་བོ་ནི་སྐྱབས་མགོན་རྡོ་རྗེ་འཆང་ཆེན་པོ་སྐུ་ཕྲེང་ལྔ་བ་རྗེ་བཙུན་བློ་
，
17



བཀའ་སློབ་ཟིན་བྲིས་ཕྱོགས་བསྒྲིགས།
བཟང་འཇམ་དབྱངས་ཡེ་ཤེས་བསྟན་པའི་རྒྱལ་མཚན་དཔལ་བཟང་བོ་ཁོང་ཉིད་ལྷ་སར་
ཕེབས་ཁར་གྲྭ་ཚང་ལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་ཞིག་གནང་བ་དེ་
བདག་གིས་ཐོབ། དེའི་རྗེས་སུ་པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོ་རྗེ་
བཙུན་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་དཔལ་བཟང་བོས་ཡང་འདུ་
ཁང་ཆེན་མོ་འདིའི་ནང་ནས་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་གནང་བ་
བདག་གིས་ཐོབ། དེ་ཡང་ཡར་དེད་ན་ཁོང་གིས་བླ་མ་རྡོ་རྗེ་འཆང་ཆེན་པོ་རྗེ་འཇིགས་མེད་
འཕྲིན་ལས་རྒྱ་མཚོའི་མདུན་ནས་གསན་པ་རེད། ངས་རྡོ་རྗེ་འཆང་རྗེ་འཇིགས་མེད་འཕྲིན་
ལས་རྒྱ་མཚོ་ཁོང་གི་མདུན་ནས་ཐེངས་ཁ་ཤས་སུ་དབང་འདི་ཐོབ་པ་ཡིན། ཁོང་གིས་མཁན་
རིན་པོ་ཆེ་ངག་དབང་ཐུབ་བསྟན་རྒྱ་མཚོ་དང་། སྒོ་མང་རིན་པོ་ཆེ་བློ་བཟང་ཚུལ་ཁྲིམས་རྒྱ་
མཚོའི་མདུན་ནས་གསན་པ་རེད། གཞན་ཨ་ཁུ་རིན་པོ་ཆེ་ཞང་ལྷའི་བསྟན་པ་རྒྱ་མཚོའི་
མདུན་ནས་ཀྱང་གསན་པ་སོགས་ཁོང་ཨ་ལགས་རིན་པོ་ཆེའི་གསན་ཡིག་ཏུ་ཡོད། པཎ་ཆེན་
རིན་པོ་ཆེ་སྐུ་འཕྲེང་བཅུ་བ་མཆོག་གིས་ཁོང་གི་སྐུ་ཡུལ་ནས་ཐེངས་གཅིག་གནང་བ་ཡང་
ངས་ཐོབ། དེ་ལྟར་ངས་ཀྱང་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་བླ་མ་
འགའི་མདུན་ནས་ཐོབ་ཅིང་བསྙེན་པ་ཐེངས་ཁ་ཤས་སུ་སོང་བ་ཡིན། སྤྱིར་ན་རྡོ་རྗེ་སློབ་
དཔོན་བྱེད་རྒྱུ་ལ་མ་མཐའ་ཡང་གཅིག་ཏུ་བརྒྱུད་ལྡན་བླ་མ་དམ་པ་རྒྱུན་མ་ཆད་པར་བྱུང་
བའི་བརྒྱུད་པ་རྣམ་པར་དག་པ་ཞིག་དགོས་པ་དེ་ང་ལ་ཚང་བའི་ཚུལ་ཡིན། གཉིས་སུ་དབང་
དང་མན་ངག་ལ་མཁས་པ་གསུངས་ཏེ། ང་ལ་མཁས་རྒྱུ་མེད་ཀྱང་ཁོང་རྡོ་རྗེ་འཆང་ཡབ་
སྲས་དང་ལྷག་པར་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་དང་ངོ་བོ་དབྱེར་མ་མཆིས་པ་
བདག་གི་བླ་མ་རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་མཚོའི་མདུན་ནས་ལོ་བཅུ་གསུམ་
གྱི་བར་དུ་དབང་རྗེས་གནང་ཐོབ་པ་ཡིན་པས། བརྒྱུད་པ་རྣམ་པར་དག་པ་སོགས་གང་
ལྟར་དབང་གནང་བའི་སློབ་དཔོན་གྱི་མཚན་ཉིད་གསུམ་ཚང་བའི་ཁུལ་ལྟ་བུ་ཡིན་ལ། ད་
དུང་སྐྱེས་བུ་དམ་པ་ཚོའི་བཀའ་བཞིན་སྒྲུབ་ན་ཁོང་ཡབ་སྲས་ཚོས་ཀྱང་སྐྱབས་འཇུག་
43



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གནང་བཞིན་པ་ཡིན་པས། སྐྱབས་མགོན་མཆོག་སྤྲུལ་རིན་པོ་ཆེས་ནན་ཏན་གྱིས་འདུ་ཁང་
ཆེན་མོ་འདིའི་ནང་ནས་དབང་བསྐུར་གསུངས་པ་དང་། ངས་རང་གི་ལུས་ཕུང་ལ་འདང་མ་
བརྒྱབས་པར་བླ་མ་གོང་མ་རྣམ་པའི་ཕྱག་བཞེས་ཇི་བཞིན་སོང་བ་ཡིན། དེ་ལྟར་བྱེད་པའི་རྒྱུ་
མཚན་ཡང་ད་རེས་འདི་ན་སྤྲུལ་བའི་སྐུ་མང་བོ་གདན་སར་འཁོད་ཡོད་པ་འདི་དག་རྗེས་
སུ་སངས་རྒྱས་ཀྱི་བསྟན་པ་འཛིན་པའི་སྐྱེས་བུ་དམ་པ་རེ་ལ་འགྱུར་རྒྱུའི་རེ་བ་དང་རྟེན་
འབྲེལ་གྱི་གནད་ལ་བསམ་ནས་ཁྱེད་རྣམས་ལ་དབང་འདི་བསྐུར་བ་ཡིན། སྤྲུལ་སྐུ་བསྟན་
དོན་དུ་བྱོན་ན། །བཤད་སྒྲུབ་ལག་རེ་རྗེས་འཇོག་དགོས། །ཞེས་པ་ཡིན་པས། སྤྲུལ་པའི་སྐུ་
རྣམ་པ་ཚོས་སློབ་གཉེར་ཡག་པོ་ཞིག་བྱས་ནས་མཁས་བཙུན་བཟང་གསུམ་འཛོམས་པ་
རེ་བྱུང་ན་སེམས་ཅན་དང་སངས་རྒྱས་ཀྱི་བསྟན་པ་སྙིགས་མར་སོང་བ་སོགས་ལ་ཕན་རེ་
ཐོགས་རྒྱུ་ཡིན་པ་ཐུགས་ལ་ཟུངས། རང་རེ་རྣམས་ལ་དགོན་པ་གྲྭ་ཚང་འདི་ལྟ་བུའི་ནང་
ནས་ཆོས་ཟབ་མོ་འདི་ལྟ་བུ་ཉམས་སུ་ལེན་རྒྱུ་བྱུང་བ་ནི་རྨད་དུ་བྱུང་བའི་ལས་དང་སྐལ་བ་
ལྡན་པ་རེད། འདི་རྣའི་རྒྱབ་ཏུ་མི་གཡུག་པར་རང་གི་སེམས་རྒྱུད་དུ་ཚུར་བླངས་ནས་མ་
མཐའ་ཡང་འཇིགས་བྱེད་དཔའ་ཅིག་ཉིན་རེར་མ་ཆད་པར་འདོན་ཨེ་ཐུབ་ལྟོས། དེ་མ་ཐུབ་
ཀྱང་འདིའི་གཟུངས་སྔགས་རེ་འདོན་ཨེ་ཐུབ་ལྟོས། བླ་མའི་རྣལ་འབྱོར་དང་སྦྲགས་ནས་
གསུངས་ན་ཆོག་པ་རེད། གང་ལྟར་ངས་གོང་དུ་ཞུས་པ་ལྟར་དུ་ལོ་སུམ་བརྒྱ་ལྷག་གི་རིང་
གྲྭ་བ་སྟོང་ཕྲག་གསུམ་ལྷག་གིས་ཕལ་ཆེར་རྒྱུན་ལྡན་དུ་འདུ་ཁང་འདིའི་ནང་ནས་དཔལ་རྡོ་
རྗེ་འཇིགས་བྱེད་སྒོམ་སྒྲུབ་བྱས་པ་དང་སྐྱེས་བུ་དམ་པ་ཇི་འདྲའི་མང་བོ་བྱོན་ཞིང་དབང་
སྐུར་གནང་བ་ལ་འདང་རེ་བརྒྱབས་ན་བྱིན་རླབས་ཀྱི་ཚན་ཁ་འབར་བ་ཡིན་པས། ཀུན་
མཁྱེན་བླ་མ་ཡབ་སྲས་ཀྱི་ཐུགས་རྗེ་ལ་བརྟེན་ནས་དགོན་པ་འདིའི་ནང་དུ་བསླབ་པ་སློབ་
གཉེར་དང་སྒྲུབ་པ་ཉམས་ལེན་མཛད་ནས་དལ་འབྱོར་ཐོབ་པ་དོན་ལྡན་དུ་འགྲོ་བ་ཐུགས་
ལ་འཛིན་དགོས། དེ་ལྟར་བཅོམ་ལྡན་འདས་རྡོ་རྗེ་འཇིགས་བྱེད་དཔའ་བོ་གཅིག་པའི་སྨིན་
བྱེད་དབང་གི་རིམ་པ་རྣམས་ལེགས་པར་ཕ་རོལ་ཏུ་གྲུབ་ཟིན་པའོ། །
44



བཀའ་སློབ་ཟིན་བྲིས་ཕྱོགས་བསྒྲིགས།
༼ཟིན་བྲིས་སུ་འདེབས་པ་བོས།
ས་གསུམ་ན་འགྲན་པའི་ཟླ་ཐམས་ཅད་དང་བྲལ་བ་རྗེ་རྒྱལ་བ་གཉིས་པའི་བསྟན་པའི་མངའ་བདག་ཆེན་པོ་
ཁྲི་ཆེན་གུང་ཐང་རིན་པོ་ཆེ་སྐུ་ཕྲེང་དྲུག་པ་མཆོག་གིས་བླ་བྲང་བཀྲ་ཤིས་འཁྱིལ་གྱི་འདུ་ཁང་གསར་གཞེངས་
གྲུབ་རྗེས་ཁྲི་གསར་བའི་སྟེང་ནས་ཐོག་དང་བོར་བཅོམ་ལྡན་འདས་དཔལ་རྡོ་རྗེ་འཇིགས་བྱེད་དཔའ་བོ་གཅིག་
པའི་དབང་གནང་སྐབས་ཀྱི་དབང་གི་བཤད་པ་ཆོ་ག་སོགས་སུ་བསྟར་ཆགས་སུ་མེད་པ་དང་ཡོན་ཏན་གཞིར་གྱུར་
མའི་བཤད་ཁྲིད་བཅས་མཁས་བླུན་སུས་ཐོས་ཀྱང་རང་རང་གི་བློ་ཁ་དང་འཚམས་པའི་ གོ་བ་དང་མིག་ནས་
མཆི་མ་འཐོར་བའི་དད་པ་དབང་མེད་དུ་སྐྱེ་བར་བྱེད་པའི་གསུང་གསེར་ཞུན་ལྟ་བུ་གསུང་རྟེན་སྲིད་ན་དཀོན་པ་
འདི་དག་ཅི་མི་སྙམ་པར་ཉམས་དམས་སུ་འཇོག་པ་ལ་སེམས་ཀྱི་གཏིང་ནས་སྐྱོ་བ་སྐྱེས་ཏེ་ལག་ཏུ་ཅི་འབྱོར་གྱི་གསུང་
བཤད་རྣམས་ཟིན་བྲིས་སུ་འདེབས་ཁུལ་བྱས་པ་ལགས་ཀྱང་། བདག་ལ་སྐྱེས་སྦྱངས་ཀྱི་ཡོན་ཏན་དམན་ཞིང་ལྷག་
པར་ནང་རིག་པའི་ཕྱོགས་ལ་ཐོས་སྦྱངས་མེད་པས། གོ་འཕྱུག་ནོར་གསུམ་ཅི་བྱུང་ལ། ཁྱེད་མཁྱེན་ལྡན་གྱི་ཀློག་
པ་བོ་རྣམས་ཀྱིས་ཐུགས་ཁྲོས་དང་བཀའ་བཀྱོན་མི་གནང་བར་བྱམས་བརྩེ་དང་སྙིང་རྗེས་དག་བཅོས་གནང་
བར་མཁྱེན་མཁྱེན་ཞེས་ལག་ཟུང་སྙིང་གར་ཐལ་མོ་སྦྱར་ཏེ་གསོལ་བ་འདེབས་པ་ལགས། ༽
45



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །མཛོད་དགེ་བྱམས་མེ་ལ་འཇིགས་བྱེད་ལྷ་བཅུ་གསུམ་
མའི་དབང་གནང་སྐབས་ཀྱི་བཀའ་སློབ་
བཞུགས་སོ། །
དང་བོ། སྔོན་འགྲོ་སྟ་གོན་གྱི་རིམ་པའི་སྐབས་ཀྱི་བཀའ་སློབ།
ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོས། འདིར་འཇུག་པ་ནི་སྐལ་བ་བཟང་
ངོ་ཞེས། །ལེགས་པར་སོམས་ལ་དགའ་བའི་བཞིན་གྱི་མདངས། །རབ་གསལ་འཛུམ་པའི་
ཉམས་དང་ལྡན་པ་ཡི། །ནམ་ཡང་སྣོད་ཀྱི་སྐྱོན་གསུམ་སྤོངས་ལ་ཉོན། །ཞེས་གསུངས་པ་
ལྟར། རང་ཅག་རྣམས་ལ་བླ་མ་དཀོན་མཆོག་གི་ཐུགས་རྗེ་དང་། སྔོན་བསགས་དགེ་བའི་
འབྲས་བུ་ལ་བརྟེན་ནས། ད་རེས་དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་
ཅན་ཐོབ། རྒྱལ་བའི་བསྟན་པ་དང་མཇལ་བ་མ་ཟད། དེ་ལས་ཀྱང་མདོ་སྔགས་ཟུང་འབྲེལ་
གྱི་བསྟན་པ་དྲི་མ་མེད་པ་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོའི་རིང་ལུགས་འདི་
ལྟ་བུ་དང་མཇལ། གྲོགས་དགེ་བའི་བཤེས་གཉེན་གྱི་མགོན་གྱིས་ནི་ཟིན་ཞིང་། ད་ལྟ་ཆོས་
བསྒྲུབ་ན་སྒྲུབ་ཆོག་ཆོག་འདི་ལྟ་བུ་ད་རེས་ཙམ་མ་གཏོགས་ཡང་ཡང་རྙེད་པར་མི་འགྱུར་
བ་ཡིན། རྒྱུ་མཚན་དེའི་ཕྱིར་ན་ཁྱེད་ཚོའི་ས་ཆ་འཕགས་མཆོག་སྤྱན་རས་གཟིགས་ཀྱིས་
བྱིན་གྱིས་བརླབས་པའི་གདན་ས་ཁྱད་པར་ཅན་འདི་ལྟ་བུ་ནས། རང་རང་ཚོའི་ཚེ་ཕྱི་མ་
ཕན་ཆད་ཀྱི་དོན་ཞིག་བསྒྲུབས་ཐུབ་པ་ནི་སྐལ་བ་དང་ལྡན་པ་ཡིན་པས། ཡིད་རབ་ཏུ་
དགའ་བའི་བཞིན་གྱི་མདངས་འཛུམ་པ་སྟེ། སེམས་ལ་དགའ་སྤྲོ་དང་ལྡན་པའི་སྒོ་ནས་
46



བཀའ་སློབ་ཟིན་བྲིས་ཕྱོགས་བསྒྲིགས།
ཆོས་ཉན་དགོས་པ་ཡིན། དམྱལ་བ་ཡི་དྭགས་དུད་འགྲོ་ལ་སོགས་པ་མི་ཁོམ་པའི་གནས་
བརྒྱད་གང་དུ་སྐྱེས་ཀྱང་ཆོས་བསྒྲུབ་རྒྱུ་ཕར་ཞོགས། སྡུག་བསྔལ་བསམ་གྱིས་མི་ཁྱབ་པ་
མྱོང་བཞིན་པ་ཁྱེད་ཚོས་མིག་གིས་མཐོང་བཞིན་པ་སྟེ། རྟ་ནོར་ལུག་གསུམ་སོགས་དུད་
འགྲོ་སྨྲ་མི་ཤེས་སྟབས། བཀོལ་སྤྱོད་ཀྱི་སྡུག་བསྔལ་དཔག་ཏུ་མེད་པ་མྱོང་རྗེས་སུ་མཐར་
བ ཤས་ཚོང་ལ་སོགས་བྱས་ཀྱང་ཅི་བྱེད་ཐབས་མེད་པ་དེ་འདྲ་རེད། དེ་བཞིན་ས་ཆ་གཞན་
སངས་རྒྱས་ཀྱི་བསྟན་པ་མི་དར་བའི་ཡུལ་དུ་འཇིག་རྟེན་མིའི་ལུས་ཙམ་ཞིག་ཐོབ་ཀྱང་
སངས་རྒྱས་ཞེས་པའི་མཚན་ཙམ་ཡང་ཐོས་པར་མི་འགྱུར། རང་རེ་རྣམས་དེ་ལྟར་མིན་
པར་དལ་བརྒྱད་འབྱོར་བཅུ་ཚང་བའི་ལུས་ཏེ། མི་ཁོམ་པ་བརྒྱད་པོ་ལས་ལྡོག་པའི་དལ་
བ་བརྒྱད་དང་། རང་འབྱོར་ལྔ་དང་གཞན་འབྱོར་ལྔ་སྟེ་དལ་འབྱོར་གྱི་ཆོས་བཅུ་དང་ལྡན་
པའི་རྟེན་བཟང་ཁྱད་པར་ཅན་འདི་ལྟ་བུ་ནི་ཡང་ཡང་རྙེད་པར་མི་འགྱུར་བ་ཡིན་ལ།
མཉམ་མེད་ཇོ་བོ་ཆེན་པོས། ཚེ་ནི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་ཇི་
ཙམ་མི་ཤེས་པས། །ངང་བས་ཆུ་ལས་འོ་མ་ལེན་པ་ལྟར། །རང་གི་འདོད་པ་དང་དུ་བླངས་
བར་བྱ། །ཞེས་གསུངས་པས། དལ་འབྱོར་གྱི་ལུས་ཐོབ་ཀྱང་ནམ་འཆི་ནི་ཆ་མེད་ཡིན། དེ་
རིང་དང་སང་ཉིན་གཉིས་ལས་དེ་རིང་། སྔ་དྲོ་དང་ཕྱི་དྲོ་གཉིས་ལས་སྔ་དྲོ་མི་འཆི་བའི་
གདེང་ཚོད་ནི་ཅི་ཡང་མེད། དེས་ན་ཆོས་སྒྲུབ་པ་ཕྱི་བཤོལ་དུ་འཇོག་མི་ཉན། སང་ཉིན་
དང་གནངས་ཉིན། ད་ལོ་མ་ཐུབ་ན་དེའི་གཞུག་གིས་བསྒྲུབ་བསམ་ན། དེའི་བར་དུ་འཆི་
བདག་གི་བདུད་ཐོན་ནས་རྣམ་ཤེས་ཚེ་ཕྱི་མའི་ངོགས་སུ་འཁྱམས་སྐབས་ཆོས་བསྒྲུབ་མ་
ཐུབ་སྙམ་ནས་འགྱོད་པ་སྐྱེས་ཀྱང་ཐབས་མེད། དེས་ན་དེ་རིང་སང་ཉིན་གཉིས་ལས་དེ་
རིང་གལ་ཆེ་བར་དལ་འབྱོར་འདི་ལ་སྙིང་བོ་ཞིག་ངེས་པར་ལེན་དགོས། དེ་མ་གཏོགས།
དཔེར་ན། ཉེ་སྔོན་རིག་གནས་གསར་བརྗེ་ཆེན་པོའི་སྐབས་ལྟ་བུར་མཚོན་ན། འདི་ལྟ་
བུའི་དབང་ཟབ་མོ་ཐོབ་རྒྱུ་ཕར་ཤོག ས་ཆ་གང་དུ་ཡང་ཆོས་ཤིག་བསྒྲུབ་བསམ་ན་སྒྲུབ་
དབང་གང་ན་ཡོད། མི་ཤི་ན་ཡང་ཟོག་ཤི་ཤི་བྱེད་པ་ལས། ཐ་ན་ཤི་བོའི་མགོར་ཁྲུས་ཆུ་
GH
kr



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞིག་འཛར་རྒྱུ་མེད་པར་བསྐྱེལ་དགོས་པའི་དུས་སྐབས་བྱུང་བ་ཀུན་གྱི་སེམས་ན་བརྗེད་
དུ་མེད་པ་དེ་ལྟ་བུ་རེད། ད་ཐེངས་དེ་ལྟར་མིན་པར་དཀོན་མཆོག་གི་ཐུགས་རྗེ་དང་།
རང་གི་སྔོན་བསགས་ལས་ཀྱི་འབྲས་བུས་ཆོས་རང་གིས་བསྒྲུབ་ཐུབ་ན། ཆོས་སྒྲུབ་པའི་
ཆ་རྐྱེན་ཐམས་ཅད་ཚང་ཡོད་པ་འདི་འདྲ་རེད། ས་ཆ་འདི་ཚོ་ལ་མཚོན་ན་སང་སང་སྨྱུང་
གནས་པ་ཚང་གིས་མ་ཎི་དུང་ཕྱུར་སུམ་བཅུ་བཏོན་ཏེ་འཕགས་པ་ཐུགས་རྗེ་ཆེན་པོའི་
ཞལ་གཟིགས་པ་མ་ཟད། མཐར་འཕགས་པ་ཐུགས་རྗེ་ཆེན་པོའི་ངོ་བོར་སངས་རྒྱས་ཤིང་
ཁོང་གིས་བྱིན་གྱིས་བརླབས་པའི་འཕགས་མཆོག་གི་གདན་ས་ཁྱད་པར་ཅན་རེད། འདི་
ནས་རང་རང་ཚོས་ཆོས་རྣམ་དག་ཅིག་བསྒྲུབ་ན། སྐྱེས་བུ་དམ་པ་རྣམས་ཀྱི་ཐུགས་
བསྐྱེད་དང་སྨོན་ལམ་གྱི་མཐུས་ཆོས་གང་བསྒྲུབ་ན་འགྲུབ་སླ་བ་དེ་ལྟ་བུ་རེད། དེས་ན་ཚེ་
འདིར་སྣང་ལ་མ་ཞེན་པར་ཕྱི་མ་ཕན་ཆད་ཀྱི་དོན་ཞིག་ངེས་པར་བྱེད་དགོས། ཕྱི་མ་ཕན་
ཆད་ཀྱི་དོན་བྱེད་ཚུལ་ལ། སངས་རྒྱས་ཀྱིས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་
པ་དེ་ཐམས་ཅན་ཚུར་བསྡུས་ན། རྗེ་ཐམས་ཅན་མཁྱེན་པས། འདི་ན་རྫོགས་སངས་རྒྱས་
སུ་བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་
སྔགས་ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་
ཀུན་ལ་གྲགས། །ཞེས་གསུངས་པ་ལྟར། སེམས་ཅན་གྱི་ཁམས་དང་མོས་པ་བག་ལ་ཉལ་བ་
ཇི་ལྟ་བ་བཞིན་གཟིགས་ནས། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པ་ཐམས་
ཅད་ཚུར་བསྡུས་ན། རྒྱུ་ཕ་རོལ་ཏུ་ཕྱིན་པའི་ཐེག་པ་དང་འབྲས་བུ་གསང་སྔགས་རྡོ་རྗེ་
ཐེག་པ་གཉིས་སུ་འདུ་ལ། དེ་ལས་ཀྱང་གསང་སྔགས་ཀྱི་ཐེག་པ་འདི་ཆེས་མྱུར་བ། སངས་
རྒྱས་ལག་གཏོད་ཀྱི་གདམས་པ་ཞེས་སངས་རྒྱས་རང་གི་ལག་ཏུ་བཞག་པ་ལྟ་བུ་ཚེ་གཅིག་
ལུས་གཅིག་ལ་འཚང་རྒྱ་ཐུབ་པ་དེ་ལྟ་བུ་རེད། མདོ་རྐྱང་བ་ལ་བརྟེན་ན་འཚང་རྒྱ་མོད། འོན་
ཀྱང་དེ་ལ་བསྐལ་ཆེན་གྲངས་མེད་གསུམ་དུ་ཚོགས་མ་བསགས་པར་འཚང་རྒྱ་ཐབས་
མེད། དེ་བས་གསང་སྔགས་རྡོ་རྗེ་ཐེག་པ་འདི་ཆེས་ཟབ་ཅིང་མྱུར་བ་ཡིན་པས། རབ་བྱུང་
ས1



བཀའ་སློབ་ཟིན་བྲིས་ཕྱོགས་བསྒྲིགས།
ན་ཚེ་གཅིག་ལུས་གཅིག་ལ་འཚང་རྒྱ་བ་དང་། ཡང་ན་བར་དོ་ནས་ལོངས་སྤྱོད་རྫོགས་
པའི་སྐུ་འགྲུབ། མ་མཐའ་སྐྱེ་བ་བཅུ་དྲུག་ཚུན་ལ་ཐར་བའི་ལམ་སྣ་ཟིན་པ་ཞིག་ཡོང་ངེས་
པ་མདོ་རྒྱུད་དག་ཏུ་མང་བོ་ཡོད་པ་སངས་རྒྱས་ཀྱི་གསུང་བསླུ་བ་མེད་པ་ཡིན་པས་ཡིད་
ཆེས་བརྟན་པོ་སྐྱེས་ཏེ། འདི་ལྟ་བུ་ཉན་རྒྱུ་བྱུང་བ་བསྐལ་བ་བཟང་སྙམ་དུ་བཞིན་གྱི་
མདངས་འཛུམ་ཞིང་ཡིད་རབ་ཏུ་དགའ་བ་སྐྱེས་ན། དགེ་བ་ལ་རྗེས་སུ་ཡི་རང་འདི་དགེ་
བ་འཕེལ་བའི་སྟོབས་རྒྱ་ཆེན་པོ་ཡིན་པས། འདི་ལྟ་བུའི་བསྐལ་བ་ལྡན་པ་ཨེ་མ་ཧོ་རྨད་
བྱུང་བསྐལ་བ་བཟང་སྙམ་དུ་སེམས་ལ་དགའ་སྤྲོ་སྐྱེས། དེའི་སྟེང་དུ་འཇིག་རྟེན་གྱི་བྱ་བ་
ལ་བློ་མ་འཁོར་བར་ད་ལྟ་ཉིད་དུ་ཆོས་རྣམ་དག་ཅིག་བསྒྲུབ་ད གོས་བསམ་པ་ངེས་པར་
ད གོས་པ་ཡིན། །
དེ་རིང་སྟ་གོན་གྱི་རིམ་པ་ཡིན་ལ། སྟ་གོན་ཞེས་པ་ཁ་སྐད་བྱས་ན་གྲ་སྒྲིག་ཅེས་པའི་
དོན་ཡིན། སང་ཉིན་ད བང་བསྐུར་བ་ལ་དེ་རིང་གྲ་སྒྲིག་བྱས་པ་རེད། གྲ་སྒྲིག་ཅི་ཞིག་
བྱེད་དགོས་ཟེར་ན། སྟ་གོན་གྱི་རིམ་པ་ལ། ཐོག་མར་ཀུན་སློང་བཅོས་ཤིང་ནང་དབང་
བསྐུར་བ། ག སོལ་བ་ག ད བ་ཅིང་འཛིན་དུ་གཞུག་པ། སྡོམ་པ་བཟུང་ཞིང་བྱིན་གྱིས་
བརླབས་པ། སོ་ཤིང་འདོར་ཞིང་ཁྱོར་ཆུ་སོགས་གསུམ་སྦྱིན་པ། སྤྲོ་བ་བསྐྱེད་ཅིང་བསྲུང་
སྟེ་རྨི་ལམ་བརྟག་པར་གདམས་པ་ཞེས་ས་བཅད་དེ་ལྟར་བཀྲམ་ཡོད། དེའི་ནང་ནས་
ཀྱང་ཐོག་མར་ཀུན་སློང་བཅོས་པ་འདི་གཙོ་བོར་བཟུང་བ་རེད། དེ་ནས་དབང་སང་
ཉིན་ཐོབ་དགོས་ན་དེ་རིང་ནས་བསམ་པ་ཡག་པ་ཞིག་རྒྱུད་ལ་སྐྱེ་ད གོས། བསམ་པ་
བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །ཐམས་
ཅད་བསམ་པ་དག་ལ་རག་ལས་པས། ཞེས་གསུངས་པ་ལྟར། བསམ་པ་མ་བཟང་ན་ཆོས་
ཟབ་མོ་འདྲ་བྱས་ཀྱང་ཆོས་ཆོས་སུ་མི་འགྲོ་བར། ཉེས་པ་གསོགས་པའི་རྒྱུར་འགྲོ་བ་ཡང་
ཡོད། དེའི་སྟབས་དེ་རིང་ནས་བཟུང་གཙོ་བོ་རང་གི་སེམས་ཀུན་སློང་རྣམ་པར་དག་
པས་རྩིས་ཟིན་པ་འདི་གལ་ཆེ་བ་ཡིན། སྤྱིར་ན་ཆོས་ལ་སྣ་ཚོགས་པ་ཡོད་མོད་དེ། རང་རེ་
49



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རི་བོ་དགེ་ལྡན་པ་ལ་མཚོན་ན་རྗེ་ཐམས་ཅད་མཁྱེན་པས། ཟབ་མོ་ལྟ་རྒྱུད་དང་རྒྱ་ཆེན་
སྤྱོད་རྒྱུད་ཀྱི་གདམས་པ་ཐམས་ཅད་ཕྱོགས་གཅིག་ཏུ་བསྒྲིགས་པ། མཉམ་མེད་ཇོ་བོ་ནས་
བརྒྱུད་པ་བྱང་ཆུབ་ལམ་གྱི་རིམ་པ་འདི་ལྟ་བུས་རྒྱུད་སྦྱང་ཐུབ་ན། ལམ་མཆོག་གཉིས་
ཀར་དགེ་བའི་ཐུན་མོང་ལམ། །ཇི་བཞིན་བསྐྱེད་ནས་མཁས་པའི་དེད་དཔོན་ལ། །ཞེས་
གསུངས་པ་ལྟར་དུ། ལམ་མཆོག་གཉིས་ཏེ་མདོ་སྔགས་གང་ཡིན་རུང་ཐུན་མོང་ལམ་
སྦྱང་གིས་རྒྱུད་མ་སྦྱངས་པར་གསང་སྔགས་ལ་ཞུགས་པའི་ཐབས་མེད། དབང་བསྐུར་ཏོ་
ཞེས་ཁར་བུམ་ཆུ་དང་མགོར་བུམ་པ་བཞག་ཀྱང་། རང་གི་རྒྱུད་མ་སྦྱངས་ན་ཆོས་ཆོས་སུ་
མི་འགྲོ་བ་རེད། རང་གི་རྒྱུད་སྦྱངས་ཐུབ། བསམ་པ་བཟང་ན་ཆོས་ལམ་དུ་འགྲོ་བ་རེད།
མདོ་ན་སྒྲུང་དཔེ་ཞིག་ཏུ། མི་གཉིས་སྔ་གཞུག་ཏུ་ལམ་དུ་འགྲོ་བ་ལ། ཁོང་གཉིས་ནས་
སངས་རྒྱས་ཀྱི་ས་སྐུ་ཞིག་མཐོང་། དེའི་ཚེ་ཆར་ཆེན་པོ་འབབ་བཞིན་པ་ལ། མི་སྔ་བ་དེའི་
སེམས་ལ་འདི་སངས་རྒྱས་ཀྱི་སྐུ་འདྲ་ཞིག་རེད། འདི་ཆར་གྱིས་འཇིག་འགྲོ་བར་འདུག
དེ་ལ་སྲུང་སྐྱོབ་བྱེད་དགོས་བསམ་པ་ལ། སྐྱོབ་བྱེད་ཅི་ཡང་མ་རྙེད། དེ་ནས་རང་གི་ལྷམ་
ནང་གི་ལྷམ་རྩྭ་སྟེ་ལྷམ་སྟན་བླངས་ནས་སངས་རྒྱས་ཀྱི་སྐུའི་སྟེང་དུ་བཀབ་ནས་བཞག མི་
གཞན་པ་དེས་དེ་མཐོང་བ་ན། ཨ་ཁ། སངས་རྒྱས་ཀྱི་སྐུའི་སྟེང་དུ་ལྷམ་རྩྭ་བཞག་པ་དེ་
ལས་ཚོགས་ངན་པ་གསགས་རྒྱུ་གང་དུ་ཡོད་སྙམ་ནས་ལྷམ་རྩྭ་མར་གཡུག་པས་སྐུ་འདྲ་ཞིག་
སོང་། དེ་ནས་སངས་རྒྱས་ཀྱི་སྐུ་ཆར་གྱིས་འཇིག་པར་བྱས་པ་ལ་ཉེས་པ་ཡོད་དམ། སངས་
རྒྱས་ཀྱི་སྐུའི་སྟེང་དུ་ལྷམ་རྩྭ་བཞག་པ་ལ་ཉེས་པ་ཡོད་ཅེས་སངས་རྒྱས་ལ་ཞུས་པ་ན། གང་
ཡིན་ན་ཉེས་པ་མེད། རྒྱུ་མཚན་ནི་གཅིག་གིས་སངས་རྒྱས་ཀྱི་སྐུ་འདྲ་འཇིག་པར་དོགས་
ནས་ལྷམ་རྩས་བསྲུངས་པ་ཡིན་པ་དང་། ཅིག་ཤོས་ཀྱིས་སྐུ་གཟུགས་འཇིག་མི་འཇིག་
ལ་མ་སེམས་པར་ལྷམ་རྩྭ་སངས་རྒྱས་ཀྱི་སྐུའི་སྟེང་དུ་བཞག་པ་མི་རུང་སྙམ་པ་ཡིན་པས།
གང་ཡིན་ན་བསམ་པ་བཟང་བོ་ཡིན་པས་དགེ་བའི་རྩ་བ་རྒྱ་ཆེན་པོ་ཐོབ་ཅེས་གསུངས་
པ་རེད། དེ་བཞིན་མགོན་པོ་ཀླུ་སྒྲུབ་ཀྱིས། རྩ་བ་དུག་ཡིན་ན་ཡལ་ག་དང་ལོ་མ་ཐམས་
5)



བཀའ་སློབ་ཟིན་བྲིས་ཕྱོགས་བསྒྲིགས།
ཅད་དུག་ཡིན། རྩ་བ་སྨན་ཡིན་ན་ཡལ་ག་དང་ལོ་མ་ཐམས་ཅད་སྨན་ཡིན་ཞེས་གསུངས་
པ ས། རྩ་བ་རང་གི་སེམས་རྣམ་པར་དག་པ། སེམས་བཟང་བོ་ཞིག་བཟུང་ན་བྱ་བ་གང་
བྱས་ཐམས་ཅད་ཆོས་སུ་འགྲོ་བ་ཡིན། རྩ་བ་བསམ་པ་མ་བཟང་བར་འཇིག་རྟེན་ཆོས་
བརྒྱད་ལ་སོགས་ཀྱི་དབང་དུ་སོང་ན་ཆོས་བྱེད་ཁུལ་བྱས་ཀྱང་ཆོས་ཆོས་སུ་མི་འགྲོ་ཞིང་
དགེ་བའི་རྩ་བ་ཐོབ་རྒྱུ་མེད་པ་གསུངས་པ་རེད། དེ་བཞིན་ད་རེས་ངེས་པར་ཆོས་ཤིག་
བསྒྲུབ་དགོས་པ་ལ་ཆོས་ཟབ་ཅིང་མྱུར་བ་འདི་ལྟ་བུ་བསྒྲུབ་ཐུབ་ན་ཅི་མ་རུང་སྙམ་པའི་
བསམ་པ་རྣམ་པར་དག་པའི་སྒོ་ནས་གསན་དགོས།
དེ་ལ་དབང་ཟབ་མོ་འདི་ལྟ་བུ་ཉན་པ་ལ་བྱང་ཆུབ་ཀྱི་སེམས་རྣམ་པར་དག་པས་
རྩིས་ཟིན་དགོས། སེམས་བསྐྱེད་ཚུལ་ལ་རྒྱུ་འབྲས་མན་ངག་བདུན་གྱི་སྒོ་ནས་སེམས་བསྐྱེད་
དགོས་པ་ཡིན་པས། སེམས་ཅན་ཐམས་ཅད་མར་ཤེས་པ། དྲིན་དྲན་པ། དྲིན་གཟོ་བ། ཡིད་
འོང་གི་བྱམས་པ། ལྔ་བ་སྙིང་རྗེ། དྲུག་པ་ལྷག་བསམ། བདུན་པ་སེམས་བསྐྱེད་ཅེས་གསུངས་
པ་རེད། དེའི་ཐོག་མ་སེམས་ཅན་ཐམས་ཅད་མར་ཤེས་པ་འདི་གལ་ཆེའོ། །འཇིག་རྟེན་པ་
ཚོ་སུ་ཡིན་ན་དེང་སང་གི་མ་ལ་དྲིན་ཅན་གྱི་ཨ་མ་ཞེས་དྲིན་གཟོ་བའི་སེམས་ཙམ་ཡོད་
ཀྱང་། གཞན་པ་ཐམས་ཅད་དགྲར་བཟུང་ནས་ཁ་འཁོན་ཚིག་འཁོན་ཙམ་རེའི་སྟེང་ནས་
ཀྱང་སྲོག་གཅོད་པ་ལ་འདང་མི་རྒྱག་པར་འདུག རང་ཅག་རྣམས་ཐོག་མ་མེད་པ་ནས་
ད་ལྟའི་བར་དུ་འཁོར་བ་འདིར་འཁོར་འཁོར་བས། རང་གི་མར་མ་གྱུར་བའི་སེམས་
ཅན་གཅིག་ཀྱང་མེད། སྐྱེ་བ་སྔ་མ་རྣམས་སུ་མར་གྱུར་ཚུལ་རང་གིས་མ་ཤེས་པ་མ་གཏོགས།
མར་མ་གྱུར་བའི་སེམས་ཅན་གཅིག་ཀྱང་མེད་པས། ཐམས་ཅད་རང་གི་མ་དང་ཁྱད་པར་
མེད་པའི་འདུ་ཤེས་འཛིན་པ་ནི་སེམས་ཅན་ཐམས་ཅད་མར་ཤེས་པ་རེད། མར་གྱུར་བའི་
ཚེ་ན་ཨ་མ་དེ་དག་གིས་རང་ལ་དྲིན་གྱིས་བསྐྱངས་པའི་དྲིན་དྲན་པ་དང་དྲིན་ལན་འཇལ་
དགོས་པས། ད་ལྟ་རང་ལ་འདི་ལྟ་བུའི་ཆོས་སྒྲུབ་པའི་སྐལ་བ་ལྡན་པའི་སྐབས་འདིར་དྲིན་
གཟོ་ད གོས་སྙམ་པའི་བསམ་པ་སྐྱེ་བ་ནི་དྲིན་གཟོ་བ་དང་། སེམས་ཅན་དེ་དག་ཐམས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཅད་ལ་ཡིད་དུ་འོང་བའི་བྱམས་པ་དང་། དེའི་སྒོ་ནས་སེམས་ཅན་འདི་དག་ཐམས་ཅད་
སྙིང་རྗེ། འདི་དག་གིས་འཁོར་བ་ངན་སོང་གི་སྡུག་བསྔལ་ཐམས་ཅད་ཐོག་མ་མེད་པ་
ནས་ད་ལྟའི་བར་དུ་མྱངས་དང་མྱོང་བཞིན་པ་དང་། ད་དུང་ཡང་འཁོར་བ་སྡུག་བསྔལ་གྱི་
རྒྱ་མཚོ་འདི་ལ་བྱིང་ནས་འདི་ལས་ཕ་རོལ་ཏུ་སྒྲོལ་མ་ཐུབ་པ་ལ། ངས་འདི་དག་བསྒྲལ་
ཐུབ་ན་ཅི་མ་རུང་སྙམ་པའི་སེམས་བསྐྱེད་དགོས་པ་སྟེ། རྒྱུ་འབྲས་མན་ངན་བདུན་གྱི་སྒོ་
ནས་སེམས་བསྐྱེད་ཚུལ་གསུངས་པ་ཡིན། གཞན་རྒྱལ་པོ་ལྟ་བུའི་སེམས་བསྐྱེད་དང་རྫི་བོ་
ལྟ་བུའི་སེམས་བསྐྱེད་སོགས་སྣ་ཚོགས་པ་གསུངས་ཡོད་མོད་དེ། ཕར་དེད་ན་སེམས་
བསྐྱེད་ཚུལ་གང་ཡིན་ཀྱང་སེམས་ཅན་གྱི་དོན་འབའ་ཞིག་ཡིད་ལ་བྱེད་པ་ལས་རང་དོན་
ཏིལ་འབྲུ་ཙམ་ཡང་མེད་པར་གྱུར་ཚེ་བྱང་ཆུབ་ཀྱི་སེམས་སྐྱེས་པ་རེད། དེས་ན་ད་རེས་
ཆོས་ཟབ་མོ་འདི་ལྟ་བུ་ཡང་མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཐོབ་ན་ཅི་མ་རུང་། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་
གསན་སྙམ་དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་
གསན་པར་ཞུ། །
འདིར་གསན་བྱ་དམ་པའི་ཆོས་བཅོམ་ལྡན་འདས་དཔལ་རྡོ་རྗེ་འཇིགས་བྱེད་ལྷ་
བཅུ་གསུམ་མའི་དབང་གི་སྟ་གོན་གྱི་རིམ་པ་འབུལ་བ་ཡིན་ལ། དེ་ལ་ལྷ་བཅུ་གསུམ་མ་
འདི་རྒྱུད་སྡེ་གཞན་དང་ཅུང་མི་མཐུན། འཇིགས་བྱེད་འདི་ལ་བདག་མདུན་ཐུན་མོང་མ་
ཡིན་པའི་སྒོ་ནས་རབ་བྱུང་ན་སྟ་གོན་གྱི་སྐབས་སུ་ཡང་བླ་མས་བདག་འཇུག་བླང་སྟེ།
སྔགས་བྱང་སྡོམ་གཉིས་ཀ་བྱིན་པའི་ཕྱག་ལེན་ཡང་ཡོད། རྗེ་ཐམས་ཅད་མཁྱེན་པའི་དབང་
ཆོག་རྡོ་རྗེ་འཕྲེང་བ་ལས་དེ་ལྟར་གསུངས་ཡོད། ཡིན་ན་ཡང་བདག་གི་བླ་མ་རིན་པོ་ཆེ་
དང་སྐྱེས་བུ་དམ་པ་སྔོན་མ་རྣམས་དང་བླ་བྲང་སོགས་ཀྱི་ཕྱག་ལེན་དུ་སྟ་གོན་གྱི་སྐབས་སུ་
སྔགས་སྡོམ་མི་བྱིན་པས་བདག་འཇུག་མ་བླངས་ན་ཆོག་གསུངས་ཡོད་པས། འདིར་བདག་
འཇུག་མ་བླངས་པ་ཡིན། དེས་ན་སྟ་གོན་གྱི་སྐབས་སུ་དཀྱིལ་འཁོར་ཡང་མ་བསྒྲུབས་པར།
s
སྐུ་པར།



བཀའ་སློབ་ཟིན་བྲིས་ཕྱོགས་བསྒྲིགས།
དཀྱིལ་འཁོར་གྱི་དཀྱིལ་དུ་བུམ་པ་བསྒྲུབས་ནས་བཞག་པའི་ཕྱག་ལེན་གནང་བ་རེད། ད་
ཐེངས་ཀྱང་ཕྱག་ལེན་དེའི་དབང་དུ་བྱས་ནས་དེ་རིང་བདག་འཇུག་མ་བླངས། དེའི་
སྟབས་དེ་རིང་སྔགས་སྡོམ་ཡང་མི་འཛིན་པའི་ཕྱག་ལེན་དེ་བྱས་པ་ཡིན། ད་ནི་གང་ལྟར་
སློབ་དཔོན་གྱི་བྱ་བ་རྣམས་སྔར་གྲུབ་ཟིན་པ་འདི་ལྟ་བུའི་སྟ་གོན་གྱི་རིམ་པ་རྣམས་གསན་
པ་ལ། གནས་ཁང་འདི་ཉིད་ཀྱང་ཐ་མལ་གྱི་རྣམ་པ་ཅན་མ་ཡིན་པར། དཔལ་རྡོ་རྗེ་འཇིགས་
བྱེད་ཀྱི་ཡེ་ཤེས་རང་སྣང་ལས་གྲུབ་པའི་གཞལ་ཡས་ཁང་དངོས་ཡིན་སྙམ་པ་དང་། བླ་མ་
འདི་རྡོ་རྗེ་འཇིགས་བྱེད་དངོས་ཡིན་སྙམ་པའི་སེམས་ཀྱི་དག་སྣང་སྦྱོང་བ་ཤིན་ཏུ་ནས་
ཀྱང་གལ་ཆེ་བ་ཡིན། སྟ་གོན་གྱི་རིམ་པ་ལ་གོང་དུ་ཞུས་པ་བཞིན་ཀུན་སློང་བཅོས་པ་དང་
པོ་ཡིན། ཀུན་སློང་བཅོས་པ་ལ། གསང་བ་སྤྱི་རྒྱུད་ལས། རང་གི་བསླབ་ལྡན་འཁོར་བཞི་
བོ། །ཐེག་ཆེན་བློ་ཆེན་རྣམས་ལ་ནི། །དེ་བཞིན་གཤེགས་པས་གསུངས་པ་ཡི། །ཡང་དག་ཆོ་
ག་རྗེས་སུ་གནང༌། །ལ་ལ་གསང་སྔགས་བསྒྲུབ་དོན་གཉེར། །འདི་ན་དཀྱིལ་འཁོར་འཇུག་
པར་བྱེད། །བསོད་ནམས་འདོད་པས་དེ་ལས་གཞན། །གཞན་དག་འཇིག་རྟེན་གཞན་
དོན་གཉེར། །འཇིག་རྟེན་ཕ་རོལ་དོན་གཉེར་བའི། །དད་པ་མང་དུ་བྱེད་པ་ཡི། །བློ་ལྡན་
དཀྱིལ་འཁོར་འཇུག་བྱ་ཡི། །ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་པར་གྱུར་
བ་ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་སྐྱེས། །འཇིག་
རྟེན་འདི་ཡིས་འབྲས་བུའང་རྒྱས། །ཞེས་གསང་བ་སྤྱི་རྒྱུད་ཀྱི་ཚིག་འདིའི་སྒོ་ནས་རྒྱུད་སྡེ་
བཞི་བོ་གང་གི་སྟ་གོན་གྱི་སྐབས་སུ་ཀུན་སློང་བཅོས་པའི་ཚིག་འདི་ཡིན། འདིའི་དོན་
མདོར་བསྡུས་ཤིག་ཞུས་ན། དེ་བཞིན་གཤེགས་པ་སྟེ་སྟོན་པ་བཅོམ་ལྡན་འདས་ཀྱིས་རྒྱུད་
སྡེ་འདི་གསུངས་ན་ཡང་། ལ་ལས་ཚེ་འདིའི་མངོན་མཐོ་ཙམ་འདོད་ནས་གསང་སྔགས་
ཀྱི་སྒྲུབ་པ་ཉམས་སུ་ལེན་པར་འདོད་ནས་དཀྱིལ་འཁོར་དུ་འཇུག་པ་ཡང་ཡོད། ལྷག་
པར་དུ་རྟ་མགྲིན་དང་གདུགས་དཀར་སོགས་ཀྱི་དབང་རེ་ཐོབ་ན་རང་ལ་ནད་གདོན་
སོགས་འཇོམས་པའི་ཆེད་བསམ་ནས་ར ང་དོན་རྐྱང་བ་བསམ་པ་ནི་རང་གི་སེམས་ཀྱི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ངར་འཛིན་མ་སྤངས་པའི་སྐྱོན་རེད། འཁོར་བར་འཁོར་བའི་རྩ་བ་ཡང་མ་རིག་པ་འདིའི་
དབང་དང་མ་རིག་པ་དེ་ཡང་ཕར་དེད་ན་ངར་འཛིན་ཏེ་བདག་འཛིན་ལ་ཐུག་ཡོད་པ་
རེད། བྱ་བ་གང་བྱས་ཐམས་ཅད་ང་དང་ང་བསམ་པའི་རྩ་བ་ཅི་ལ་ཐུག་ཅེ་ན། བདག་
འཛིན་གྱིས་བཅིངས་ཏེ་འཁོར་བའི་ནང་འཁོར་བ་རེད། རྟེན་འབྲེལ་ཡན་ལག་བཅུ་གཉིས་
ལྟ་བུར་ཐོག་མའི་མ་རིག་པ་སྟེ། རིམ་གྱིས་མགལ་མེའི་འཁོར་ལོ་འཁོར་བ་བཞིན་འཁོར་
བ་འདི་ནས་འཁོར་བའི་རྩ་བ་མ་རིག་པ་འདི་ལ་ཐུག་ཡོད་པ་རེད། ལ་ལས་ཚེ་འདི་མ་ཡིན་
པར་ཚེ་ཕྱི་མའི་དོན་ཞིག་བསམས་ཀྱང་སེམས་ཅན་གྱི་དོན་མ་ཡིན་པར་རང་དོན་ཁོ་ན་
ཡིད་དུ་བྱེད་པས་སྐྱེས་བུ་ཆུང་ངུའི་བསམ་པ་ཡིན། རབ་བྱུང་ན་གཞན་དང་འཇིག་རྟེན་ཕྱི་
མའི་དོན་དུ་དཀྱིལ་འཁོར་དུ་འཇུག་པ་ཡང་ཡོད། འགའ་ཞིག་གིས་འཇིག་རྟེན་ལས་ཕ་
རོལ་ཏུ་ཕྱིན་པ་སྐུ་གསུམ་གྱི་གོ་འཕང་དོན་དུ་གཉེར་ནས་དཀྱིལ་འཁོར་དུ་འཇུག་པ་ཡང་
ཡོད། གཞན་དག་འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་དོན་གཉེར་བའི། །
དད་པ་མང་དུ་བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡི། །ཞེས་དེ་ལྟར་འཇུག་ཚུལ་
གསུམ་ལས་སྔ་མ་གཉིས་ལྟར་མི་བྱ་བར་ཕྱི་མ་ལྟར་དཀྱིལ་འཁོར་དུ་འཇུག་པ། དཔེར་ན།
སྟོན་ཀ་རོང་བ་ཚོས་ནས་བརྡུང་ན་སོག་མ་ཞོར་ལ་འབྱུང་བ་བཞིན་དུ་ཚེ་ཕྱི་མ་མ་སེམས་
ཅན་ཐམས་ཅད་ཀྱི་དོན་བསམ་ན། ཚེ་འདིའི་བྱ་བ་ཆོས་སྒྲུབ་པའི་འགལ་རྐྱེན་སེལ་ཞིང་
མཐུན་རྐྱེན་ངང་གིས་འགྲུབ་པ་གསུངས་པ་ཡིན་པས། འདིའི་སྐབས་སུ་གོང་དུ་ཞུས་པ་
བཞིན་བྱང་ཆུབ་ཀྱི་སེམས་ཀྱི་རྩིས་ཟིན་པ་ཞིག་བྱེད་དགོས། །
ནང་དབང་བསྐུར་བ་ནི་བླ་མེད་ཀྱི་ཐུན་མོང་མ་ཡིན་པ་རེད། ནང་དབང་བསྐུར་
བའི་དགོས་པ་ཅི་ཡིན་ཞེ་ན། སང་ཉིན་ཁྱེད་རྣམས་ལ་བླ་མས་དཔལ་རྡོ་རྗེ་འཇིགས་བྱེད་
ཀྱི་རྡོ་རྗེ་སློབ་དཔོན་ཆེན་པོའི་དབང་ལ་སོགས་པ་བསྐུར་ནས། ཁྱེད་རྣམས་ལ་རང་གི་
རྒྱལ་སྲིད་གཏོད་དགོས་པ་རེད། དེས་ན་རང་གི་རྒྱལ་སྲིད་དུ་དབང་བསྐུར་བ་ལ། དཔེར་
ན། འཁོར་ལོས་བསྒྱུར་བའི་རྒྱལ་པོས། རང་གི་རྒྱལ་སྲིད་དུ་དབང་བསྐུར་བ་ལ་རང་གི་



བཀའ་སློབ་ཟིན་བྲིས་ཕྱོགས་བསྒྲིགས།
རིགས་སྲས་སུ་བསྐྲུན་པ་ཞིག་དགོས་པ་བཞིན། བླ་མའི་ཆོས་ཀྱི་རྒྱལ་ཚབ་ཏུ་དབང་
བསྐུར་བ་ལ་ཡང་བླ་མ་རང་གི་རིགས་སུ་བསྐྲུན་ང གོས་པས། ནང་དབང་གི་སྐབས་སུ།
སློབ་མ་རྣམས་བླ་མའི་ཞལ་ནས་དྲངས། སྐུའི་དབྱིབས་བརྒྱུད་ནས་རྡོ་རྗེའི་ལམ་ནས་ཐོན་
ཏེ། ཡུམ་གྱི་པདྨར་གནས་སུ་བཅུག་ནས། དཔལ་རྡོ་རྗེ་འཇིགས་བྱེད་དུ་བྱིན་གྱིས་བརླབས།
དེ་ནས་ཡུམ་གྱི་པདྨ་ནས་ཕྱུང་སྟེ་རང་རང་གི་གདན་ནམ། ཡང་ན་དཀྱིལ་འཁོར་གྱི་ཤར་
སྒོར་འཁོད་དུ་བཅུག་པ་དེ་ནས་བཟུང་བླ་མའི་སྲས་སུ་གྱུར་བ་རེད། དེའི་སྟབས། འཛིན་
དུ་གཞུག་པའི་སྐབས་སུ། བུ་ཚུར་ཤོག་ཅིག ཅེས་བུ་ཞེས་འབོད་པ་ནི་བླ་མའི་སྲས་སུ་གྱུར་
བ་ཡིན་པས། གཙོ་བོ་ནང་དབང་གི་རྗེས་ནས་རྡོ་རྗེ་སྤུན་གྲོགས་སུ་གྱུར་བ་རེད། སྤྱིར་ན་
ནང་ད བང་འ དི་ལ་བླ་མས་ཐུགས་ད མིགས་བྱས་ན་དངོས་སུ་མ་སྨྲས་ཀྱང་ཆོག་ཅེས་
བཤད་པ་ཡང་ཡོད་མོད་དེ། འོན་ཀྱང་། ཕྱག་ལེན་ལ་བླ་མས་དངོས་སུ་གསུང་ནས་སློབ་
མས་ཀྱང་ཚིག་རིས་ལྟར་དུ་དམིགས་པ་བཟུང་ན་དེ་བཞིན་དུ་འབྲས་བུ་རྒྱ་ཆེན་པོ་ཐོབ་
རྒྱུ་ཡོད་པས་དེ་བཞིན་དུ་ཐུགས་གཏད་པར་ཞུ། ༼མཚམས་འདི་ནས་སྒྲ་ཐག་མི་གསལ་བས་ཅུང་
ཆང ༽སངས་རྒྱས་ཀྱི་མཚན་ཙམ་ཐོས་པ་ལ་ཕན་ཡོད་དཔག་ཏུ་མེད་པ་ཡོད་ན། གསང་
སྔགས་ཀྱི་ཆོས་ཟབ་མོ་འདི་ལྟ་བུ་རབ་བྱུང་ན་དབང་བརྡ་འཕྲོད་པ་ཞིག་དགོས་མོད་དེ།
མ་འཕྲོད་ཀྱང་བླ་མས་བྱིན་གྱིས་བརླབས་པའི་བུམ་ཆུ་ཁར་རེག དམིགས་པ་ནན་ཏན་གྱི་
སྒོ་ནས་དབང་བསྐུར་ཟབ་མོ་སློབ་མ་རྗེས་སུ་འཛིན་པའི་བྱ་བ་ཐམས་ཅད་བྱས་ན། མཐོང་
ཐོས་དྲན་རེག་གི་བསྡུས་པའི་སྐྱེ་འགྲོ་གསུངས་པ་ཡིན་པས། སངས་རྒྱས་ཀྱི་བྱིན་རླབས་
བསམ་གྱིས་མི་ཁྱབ་དེ་ལ་བརྟེན་ནས་སེམས་ཅན་ལ་ཕན་ཐོགས་པ་འབྱུང་བ་ནི་གདོན་མི་
ཟ་བ་ཡིན།
དེའི་སྟབས་འདིར་ཁྲོམ་ཆོས་བྱས་ནས་དབང་བསྐུར་བ་ཡིན་མ་གཏོགས། བྱིས་པ་
ཆུང་ཆུང་ཚོ་ཡང་དབང་གྲལ་དུ་འདུག་ཆོག་པ་བྱས་ན། དེ་ཚོའི་སེམས་ལ་དབང་ཞེས་པ་ཅི་
ཡང་ཧ་གོ་རྒྱུ་མ་རེད་དེ། ཡིན་ན་ཡང་སློབ་མ་ཚོའི་དད་པའི་སྟོབས་དང་བླ་མས་དཀྱིལ་
ག་ཝཱ། ད



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
འཁོར་གྱི་ལྷ་ཚོགས་གཙོ་བྱས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་
ཀྱི་རྒྱུད་བསྐུལ་ཏེ་ག སོལ་བ་བཏབ་ན། བླ་སློབ་ཀྱི་འབྲེལ་བ་ཟབ་པ་དང་། དཀོན་མཆོག་
གི་ཐུགས་རྗེ། རྟེན་འབྲེལ་གྱི་ཆོས་ཉིད་འདི་ཡང་མི་བསླུ་བ་ཡིན་པས། ཁྱེད་ཚོ་ལ་དབང་
གི་བྱིན་རླབས་ཐམས་ཅད་འཇུག་པར་དོགས་པ་མེད། བདག་ལྟ་བུ་ལ་རྡོ་རྗེ་སློབ་དཔོན་
གྱི་མཚན་ཉིད་མི་ཚང་མོད་དེ། ཡིན་ན་ཡང་རྗེ་བཙུན་འཇམ་པའི་དབྱངས་ཀྱི་མཚན་གྱིས་
བྱིན་གྱིས་བརླབས་པ་རེད། སྔོན་ཆད་རྒྱལ་དབང་ལྔ་བའི་ཚ་བུ་བྲག་སྒོ་རབ་འབྱམས་
པས། ནམ་ཡང་རྒྱལ་དབང་རིན་པོ་ཆེ་ལ་རྙིང་མའི་ཕྱོགས་ལ་ཞེན་པར་འདུག་ཅེས་སྐྱོན་
འཛུགས་བྱས་པ་རེད། ཉིན་ཞིག་རྒྱལ་དབང་ལྔ་བས། བྲག་སྒོ་རབ་འབྱམས་པ་ལ། ཁོ་
རང་ཁྱོད་ཀྱི་བླ་མ་རེད། ཁྱོད་ཀྱིས་རྒྱུན་དུ་ང་ལ་ངན་བཤད་བྱས་པས། ཁྱོད་ཤི་མ་ཐག་ཏུ་
གླང་ངུ་རྭ་སྔོ་སང་ངེ་བ་ཞིག་གི་སྐྱེ་བ་ལེན་རྒྱུ་རེད་ཅེས་གསུངས་པར། བྲག་སྒོ་བས་ཧབ་
ཆ་ཆེན་པོ་ཞིག་བརྒྱབ་པ་ལ། རྒྱལ་དབང་གིས་དེ་ཅི་ཡིན། ཁྱོད་ཀྱིས་ངས་བཤད་པ་ལ་བདེན་
པར་མི་འཛིན་ནམ་ཞེས་པར། ཁྱེད་ལ་མངོན་མཁྱེན་ཡོད་རྒྱུ་རེད། ཁྱེད་ཀྱི་བཤད་པ་བདེན་
རྒྱུ་རེད་དེ། ཁྱེད་ཀྱིས་དེ་མ་ཐག་ཏུ་གསུངས་པ་ངས་ཁས་མི་ལེན། ཤི་མ་ཐག་ཏུ་གླང་དུ་རྭ་
སྔོ་སང་ངེ་བ་ཞིག་ཏུ་སྐྱེ་ཐབས་མེད། ཤི་ན་ད་དུང་བར་དོ་རུ་འཁྱམས་དགོས། དེ་ནས་
མའི་མངལ་དུ་ཡང་ཟླ་བ་མང་བོར་འདུག་དགོས། དེ་ནས་སྐྱེས་ན་ཡང་སྐྱེས་མ་ཐག་ཏུ་རྭ་སྔོ་
སང་ངེ་ཞིག་ཡོད་པ་མ་རེད། ཁྱེད་ཀྱིས་བཤད་པ་དེ་གནས་ལུགས་དང་མི་མཐུན་ཞེས་
བཤད། དེ་ནས་རྒྱལ་དབང་རིན་པོ་ཆེས། ཁྱོད་སྐྱེ་བ་ཕྱི་མ་ན་དགེ་བཤེས་ཤིག་ཏུ་སྐྱེ་བ་
ལེན་རྒྱུ་རེད་ཅེས་གསུངས། དེ་ལ་ཡང་བྲག་སྒོ་རབ་འབྱམས་པས་ཧབ་ཆ་ཞིག་བརྒྱབ་
ནས། འདིའི་གོང་དུ་ཁྱེད་ཀྱིས་ངས་གླང་ངུ་ཞིག་གི་སྐྱེ་བ་ལེན་རྒྱུ་རེད་ཅེས་བཤད། གླང་
ངུའི་སྐྱེ་བ་ལེན་པའི་རྣམ་སྨིན་གྱི་སྡིག་པ་བཤགས་སྡོམ་ནི་མ་བྱས། ཆོས་དགེ་བ་ནི་མ་
བསྒྲུབ། དེ་མ་ཐག་ཏུ་གོང་གི་ཉེས་དམིགས་དེ་ཇི་ལྟར་མེད་སོང་། ཁྱོད་ཀྱིས་བཤད་པ་
ཡང་གནས་ལུགས་དང་མི་མཐུན་འདུག ཅེས་ཞུས་པར། དེ་ནི་ང་ལ་འཕགས་པ་ཐུགས་
ན་



བཀའ་སློབ་ཟིན་བྲིས་ཕྱོགས་བསྒྲིགས།
རྗེ་ཆེན་པོའི་མཚན་གྱིས་བྱིན་གྱིས་བརླབས་པའི་མི་ཡིན་སྟབས། ཁྱོད་ཀྱིས་གོང་དུ་བཤད་
པ་གནས་ལུགས་དང་ལྡན་པ་ཡིན་པས་ཁོང་གི་ཐུགས་ལ་བབས་སོང་བས། ཁྱོད་ཀྱིས་
སྡིག་པ་གང་བྱས་ཐམས་ཅད་དག་ནས་དགེ་བའི་འབྲས་བུ་ཆེན་པོ་བསགས་པས། སྐྱེ་བ་
ཕྱི་མ་ན་དགེ་བཤེས་ཤིག་གི་སྐྱེ་བ་ལེན་ཐུབ་པ་རེད་ཅེས་གསུངས་པའི་རྣམ་ཐར་ཡོད་པ་
བཞིན་དུ་བདག་ལྟ་བུ་ཡང་རྗེ་བཙུན་འཇམ་པའི་དབྱངས་ཀྱི་མཚན་གྱིས་བྱིན་གྱིས་བརླབས་
པ་ཞིག་ཡིན་པ་དང་། བདག་གི་དབང་འདིའི་བརྒྱུད་པ་ནི་བླ་མ་སྐྱེས་བུ་དམ་པ་བསམ་གྱིས་
མི་ཁྱབ་པ་སངས་རྒྱས་དངོས་ཏག་ཏག་གི་མདུན་ནས་ཐོབ་ཅིང་། བརྒྱུད་པ་ཟམ་མ་ཆད་
པར་བྱུང་བ་ཡིན་པ་དང་། བདག་རང་ནས་ཀྱང་ཡི་དམ་ལྷ་འདི་ལ་བསྙེན་པ་བཏང་ནས།
སྔོན་ཆད་ཀྱང་དབང་ཁ་ཤས་བསྐུར་བ་ཡིན། དེ་དག་ཐམས་ཅད་ཀྱི་དགེ་བའི་འབྲས་བུ་
ལ་བརྟེན་ན་ཁྱེད་ཚོ་ལ་དབང་ཐོབ་རྒྱུ་རེད་བསམ་པ་བཟུང་ནས། བདག་ལ་བླ་མ་ཞེས་
པའི་ཐ་སྙད་མེད་མོད། འོན་ཀྱང་། དུས་གསུམ་ཕྱོགས་བཅུའི་རྒྱལ་བ་ཐམས་ཅད་སྤྱན་
དྲངས་ཏེ་རང་གི་ལུས་ལ་འཐིམ་དུ་བཅུག བདུད་རྩི་འབེབས་སྦྱང་གི་དམིགས་པ་བཟུང་
ནས། དཔེར་ན། ལྷ་འབབ་འབབ་བྱས་ནས་རང་གི་ལུས་ཀྱི་ནང་དུ་སངས་རྒྱས་བྱང་ཆུབ་
སེམས་དཔའ་སྤྱན་དྲངས་ཏེ་ཁྱེད་ཚོ་ལ་དབང་བསྐུར་བྱེད་རྒྱུའི་དམིགས་པ་དེ་ལྟ་བུ་བཟུང་
བ་ཡིན། དེས་ན་དེ་ཚོའི་ཐུགས་རྗེ་ལ་བརྟེན་ནས་ཁྱེད་ཚོར་དབང་བསྐུར་ཐོབ་རྒྱུ་རེད་
བསམ་པ་ཡོད། ཁྱི་མཆེ་ལས་འོད་ཟེར་འཕྲོས་པ་སོགས་ཡོད་པས། རང་གིས་གསོལ་བ་
འདེབས་ནུས་ན། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བླ་མ་དེའི་ངོ་བོར་
བྱོན་ནས་ཁྱེད་ཚོ་ལ་དབང་བསྐུར་བ་དང་བྱིན་གྱིས་བརླབས་པ་ལ་སོགས་དངོས་གྲུབ་
ཐམས་ཅད་བསྩལ་བ་ལ་དོགས་པ་མི་དགོས་པ་དེ་ལྟ་བུ་རེད། །
དེའི་འོག་ཏུ་གསོལ་བ་གདབ་ཅིང་འཛིན་དུ་གཞུག་པ་རེད། འཛིན་དུ་གཞུག་པ་
ཞེས་པའི་དོན། བུ་ཚུར་ཤོག་ཅིག་ཐེག་ཆེན་པོ། །གསང་སྔགས་སྤྱོད་ཚུལ་ཆོ་ག་རྣམས། །
ཁྱོད་ལ་ཡང་དག་བསྟན་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱི། །སྐུ་གསུང་ཐུགས་ཀྱི་རྡོ་
s
，



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྗེ་ཅན། །དུས་གསུམ་འབྱུང་བའི་སངས་རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡེ་
ཤེས་མཉམ་མེད་ཡང་དག་རྙེད། །གསང་སྔགས་སྤྱོད་པ་མཉམ་མེད་པ། །གང་གིས་ཤཱཀྱ་
སེང་གེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། །མི་བཟད་ཆེན་པོ་སྟོབས་ཆེན་བཅོམ། །
འཇིག་རྟེན་རྗེས་འཇུག་རྟོགས་ནས་ནི། །འཁོར་ལོ་བསྐོར་ནས་མྱ་ངན་འདས། །དེ་བས་
ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདིར་གྱིས་ཤིག །ཅེས་པ་དེ་རེད། དེའི་དོན་
ནི། བུ་ཞེས་ཉེ་བའི་ཚིག་གིས་བོས་ནས། ཁྱེད་རྣམས་གསང་སྔགས་རྡོ་རྗེ་ཐེག་པ་སྟོན་པའི་
སྣོད་དང་ལྡན་པ་ཡིན་པས། ཁྱོད་ལ་རྡོ་རྗེ་ཐེག་པ་བསྟན་པར་བྱ་སྟེ། དགེ་བ་ཅི་ཡོད་ཅེ་ན།
འདས་པ་དང་མ་བྱོན་པ་དང་། ད་ལྟར་བཞུགས་པའི་སངས་རྒྱས་ཐམས་ཅད་ལམ་འདི་
ལ་བརྟེན་ནས་སངས་རྒྱས་པ་ཤ་སྟག་ཡིན་གྱི། ཁྱད་པར་དུ་བདག་ཅག་གི་སྟོན་པ་མཉམ་
མེད་ཤཱཀྱའི་རྒྱལ་པོ་སྲིད་པ་མཐའ་མའི་ཚེ་ན་གསང་སྔགས་རྡོ་རྗེ་ཐེག་པའི་ལམ་འདི་ལ་
བརྟེན་ནས་སངས་རྒྱས་ཏེ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བ་ཡིན་པས། ཁྱེད་རྣམས་
ཀྱང་སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་དུ་གསང་སྔགས་རྡོ་རྗེ་ཐེག་པའི་ལམ་
འདི་ལ་བློ་གཞན་དུ་མི་འགྱུར་བར་མོས་པ་བརྟན་པོ་བསྐྱེད་པར་མཛོད་ཅིག་ཅེས་པའི་
དོན་ནོ། ། །
སྡོམ་པ་སྲུང་ཞིང་རྨི་ལམ་བརྟག་པར་གདམས་པ། དེ་ཡང་སྔོན་སྟོན་པ་ཐུགས་རྗེ་
ཅན་དེ་ཉིད་བྱང་ཆུབ་ཤིང་གི་དྲུང་དུ་མངོན་པར་རྫོགས་པར་འཚང་རྒྱ་བའི་ཚེ་ན། རྩྭ་
ཚོང་ཁྱེའུ་བཀྲ་ཤིས་ལས་རྩྭ་ཀུ་ཤ་ཆག་པ་ཞིག་བསྣམས་ནས། དེ་སྟན་དུ་བྱས་ཏེ་བཀྲ་ཤིས་
པའི་རྫས་སུ་བྱིན་གྱིས་བརླབས། བདུད་ཀྱི་དཔུང་ཚོགས་ཐམས་ཅད་རྨེག་མེད་དུ་བཅོམ་
པ་རེད། དེའི་རྟེན་འབྲེལ་གྱིས་སང་ཉིན་དཀྱིལ་འཁོར་དུ་འཇུག་པ་ལ་བགེགས་དང་
བར་ཆད་ཀྱི་མཚན་མ་ཡོད་མེད། དངོས་གྲུབ་གང་འགྲུབ་པ་རྨི་ལམ་གྱི་ལྟས་ལ་བརྟེན་
ནས་བརྟག་དཔྱད་བྱེད་པའི་ཆེད་དུ་ཀུ་ཤ་ཆེ་བ་སྟན་དང་ཆུང་སྔས་སུ་བཅུག་ནས་རྨི་ལམ་
བརྟག་དགོས་པ་རེད། རྒྱ་གར་དུ་སངས་རྒྱས་བཅོམ་ལྡན་འདས་རང་ཉིད་སྐུ་འཁྲུངས་



བཀའ་སློབ་ཟིན་བྲིས་ཕྱོགས་བསྒྲིགས།
པའི་གནས་ལིམྦུའི་ཚལ་དུ་ང་མཇལ་བར་སོང་བ་ཡིན། ཡུལ་དེའི་མཐའ་འཁོར་ཚང་མར་
ཀུ་ཤ་སྐྱེས་ཡོད་པ་ཞིག་རེད། དེའི་སྟབས་ཀུ་ཤ་འདི་གྲིབ་དང་མི་གཙང་བ་ལ་སོགས་སེལ་
བར་བྱེད་པའི་ནུས་པ་དང་ལྡན་པ་ཞིག་ཏུ་བྱིན་གྱིས་བརླབས་ཡོད་ཚོད་ཡིན་པས། བགེགས་
དང་བར་ཆད་ཀྱི་མཚན་མ་ཐམས་ཅད་སེལ་བར་ནུས་པ་དང་། འདིའི་སྐབས་སུ་ཀུ་ཤ་ཆེ་
བ་ཧཱུྃ་དང་ཆུང་བ་དྷཱིས་བྱིན་གྱིས་བརླབས་ན། དྷི་རྗེ་བཙུན་འཇམ་པའི་དབྱངས་ཀྱི་ཐུགས་
ཀའི་ས་བོན་ཡིན་པས། རྗེ་བཙུན་འཇམ་པའི་དབྱངས་ཀྱི་མཚན་གྱིས་བྱིན་གྱིས་བརླབས་
པའི་སྔགས་དེ་བཅུག་ན་རྨི་ལམ་གསལ་བ་དང་ཤེས་རབ་གསལ་བ་ལ་ཕན་པ་ཡོད་རྒྱུ་རེད།
དེ་བཞིན་ཆུང་བ་སྔས་སུ་བཅུག ཆེ་བ་སྟན་དུ་བྱས་ནས་སང་ཉིན་གང་རྨིས་པ་བཤད་
དགོས་པ་རེད།
དེ་ནས་སྤྲོ་བ་བསྐྱེད་པ་རེད། སྤྲོ་བ་བསྐྱེད་པའི་ཚིག་ནི། འཇིག་རྟེན་དུ་ནི་ཀུན་མཁྱེན་
རྣམས། །རེས་འགའ་འབྱུང་ངམ་མི་འབྱུང་སྲིད། །ཨུ་དུམ་ཝ་རའི་མེ་ཏོག་བཞིན། །བརྒྱ་
ལམ་ན་ནི་རེས་འགའ་འབྱུང༌། །གང་གི་སེམས་ཅན་མཉམ་མེད་དོན། །མྱ་ངན་མི་འདའ་
བྱེད་པར་ནུས། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །
བསྐལ་བ་བྱེ་བ་དུ་མ་རུ། །སྔོན་བྱས་སྡིག་པ་ཅི་མཆིས་པ། །དཀྱིལ་འཁོར་འདི་འདྲ་མཐོང་
བ་ཡིས། །དེ་དག་ཐམས་ཅད་ཟད་འགྱུར་ན། །གྲགས་པ་མཐའ་ཡས་གསང་སྔགས་ཀྱི། །
སྤྱོད་ཚུལ་ལ་གནས་སྨོས་ཅི་དགོས། །སྐྱོབ་པའི་གསང་སྔགས་བཟླས་ན་ནི། །གོ་འཕང་
བླ་ན་མེད་པར་འགྱུར། །སྤྱོད་མཆོག་འདི་ལ་གང་རྣམས་ཀྱི། །བློ་གྲོས་ཤིན་ཏུ་དྲི་མེད་ན། །
དེ་རྣམས་ཀྱིས་ནི་སྡུག་བསྔལ་ཀུན། །འབྱུང་བའི་ངན་འགྲོ་ཡང་དག་བཅད། །བདག་ཉིད་
ཆེན་པོ་ཁྱེད་རྣམས་ཀྱིས། །དེ་རིང་རྙེད་པ་མཉམ་མེད་རྙེད། །གང་གིས་ཁྱེད་རྣམས་རྒྱལ་
བ་ཀུན། །བདག་ཉིད་ཆེན་པོ་སྲས་བཅས་ཀྱིས། །བསྟན་པ་འདི་ལ་ཐམས་ཅད་ནི། །ཡོངས་
སུ་གཟུང་ཞིང་སྐྱེ་འགྱུར་བ། །དེ་ཡིས་ཁྱེད་རྣམས་ཐེག་ཆེན་ལ། །ལེགས་པར་སྐྱེ་བ་ཉིད་དུ་
འགྱུར། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་ལྡན། །གང་ལ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
ཁྱེད་རྣམས་འགྲོ་འགྱུར་བས། །དེ་བཞིན་གཤེགས་པར་འགྱུར་བ་ཡིན། །ཞེས་པའི་དོན་
མདོར་བསྡུས་ཤིག་ཞུ་བ་ལ། ཨུ་དུམ་ཝ་རའི་མེ་ཏོག་འཇིག་རྟེན་དུ་བྱོན་པ་ཤིན་ཏུ་དཀོན།
སངས་རྒྱས་འཇིག་རྟེན་དུ་བྱོན་པ་ན་ཨུ་དུམ་ཝ་རའི་མེ་ཏོག་སྐྱེ། སངས་རྒྱས་ཡུམ་གྱི་
ལྷུམས་སུ་ཞུགས་པའི་ཚེ། མེ་ཏོག་དེ་སྒམ་བུའི་ཚུལ་དུ་ཡོད། སངས་རྒྱས་སྐུ་འཁྲུངས་པ་ན་
མེ་ཏོག་ཁ་འབུས། སངས་རྒྱས་སངས་རྒྱས་པའི་མཛད་པ་བསྟན་ཏེ་ཆོས་ཀྱི་འཁོར་ལོ་བསྐོར་
བའི་ཚེ་ན་མེ་ཏོག་དེ་ཤིན་ཏུ་རྒྱས་པར་འགྱུར། མྱ་ངན་ལས་འདས་པའི་ཚུལ་མཛད་པའི་
ཚེ་ན་མེ་ཏོག་དེ་ཡང་སྙིང་འགྲོ་བ་མདོ་སོགས་སུ་གསུངས་པ་དེ་ལྟ་བུ་རེད། མེ་ཏོ ག་དེ་
འཁྲུངས་རྒྱུ་ཡོད་པ་ཡང་ངོ་མ་ཡིན། ང་སངས་རྒྱས་འཁྲུངས་ཡུལ་དུ་མཇལ་བར་སོང་བ་
ཡིན། ས་ཆེན་འདི་ལ་གོམ་པ་བདུན་བོར་ནས། །ང་ནི་འཇིག་རྟེན་འདི་ན་མཆོག་ཅེས་
གསུངས། །དེ་ཚེ་མཁས་པ་ཁྱོད་ལ། ཞེས་ས་ཆེན་པོ་འདིར་འཁྲུངས་མ་ཐག་གོམ་པ་བདུན་
སྤོས་པ་ན། གོམ་པ་རེ་དང་མེ་ཏོག་ཨུ་དུམ་ཝ་ར་རེ་འཁྲུངས་པ་དེང་སང་ཡང་དེའི་ཤུལ་
འདི་ཞེས་མཇལ་ས་ཡོད་པ་དེ་འདྲ་རེད། དེས་ན་དེ་ལྟ་བུ་ཆེས་ཤིན་ཏུ་དཀོན་པའི་མེ་ཏོག་
གི་དཔེ་བཞིན་འཇིག་རྟེན་འདིར་སངས་རྒྱས་འགའ་རེ་མ་གཏོགས་འབྱུང་མི་སྲིད་པ་
གསུངས་པ་ཡིན། གསང་སྔགས་ཀྱི་ཆོས་ཟབ་མོ་འདི་ནི་དེ་ལས་ཀྱང་ཆེས་ཤིན་ཏུ་དཀོན་
པ་སྟེ། བསྐལ་བཟང་གི་སངས་རྒྱས་སྟོང་བྱོན་རྒྱུ་ཡིན་པ་ལས་སྟོན་པ་ཤཱཀྱ་ཐུབ་པ་པད་མ་
དཀར་པོ་ལྟར་ཆེས་བསྔགས་པ་ནི་ཐུགས་བསྐྱེད་ཚུལ་གྱི་དབང་དང་གདུལ་བྱ་ལ་ཆོས་
སྟོན་པའི་སྐབས་སུ་མདོ་སྔགས་གཉིས་ཀ་སྟོན་པའི་དབང་གིས་གཞན་ལས་ཀྱང་ཁྱད་
པར་འཕགས་པ་དང་། རྗེ་ཐམས་ཅད་མཁྱེན་པ་མ་འོངས་པ་ན། རྒྱལ་བ་སེང་གེ་ང་རོའི་
རྣམ་པར་བྱོན་དུས་སྟོན་པ་ཤཱཀྱ་ཐུབ་པའི་མཛད་པ་ཆ་ཚང་བ་མཛད་ཚུལ་ལུང་བསྟན་ཡོད་
པས། དེ་དུས་ཡང་གསང་སྔགས་ཀྱི་བསྟན་པ་དར་བ་ལས། སངས་རྒྱས་གཞན་འཇིག་རྟེན་
དུ་བྱོན་པའི་སྐབས་སུ་གསང་སྔགས་ཕལ་ཆེར་མི་སྟོན་པ་གསུངས་ཡོད། དེའི་སྟབས་བརྒྱ་
ལམ་ན་ནི་རེ་འགའ་ཞེས་ཨུ་དུམ་ཝ་རའི་མེ་ཏོག་ལས་ཀྱང་ཆེས་དཀོན་པ་ནི་གསང་



བཀའ་སློབ་ཟིན་བྲིས་ཕྱོགས་བསྒྲིགས།
སྔགས་ཀྱི་ཐེག་པ་འདི་ཡིན་ཞེས་གསུངས་པ་རེད། བསྐལ་བ་བྱེ་བ་དུ་མ་རུ། །སྔོན་བྱས་སྡིག་
པ་ཅི་མཆིས་པ། །དཀྱིལ་འཁོར་འདི་འདྲ་མཐོང་བ་ཡིས། །དེ་དག་ཐམས་ཅད་ཟད་འགྱུར་
ན། །ཞེས་བསྐལ་བ་བྱེ་བ་དུ་མར་བསགས་པའི་སྡིག་པ་ཐམས་ཅད་ཀྱང་གསང་སྔགས་
ཟབ་མོ་འདི་ལྟ་བུའི་དཀྱིལ་འཁོར་གྱི་འཁོར་ལོ་ཞལ་ཕྱེས་ཏེ། འདི་ལ་དབང་བཞི་སོགས་
བླངས་ན། བསྐལ་བ་སྟོང་ཕྲག་ཏུ་བསགས་པའི་སྡིག་པ་ཐམས་ཅད་འདག་པར་གསུངས་
ཡོད། དེས་ན་འུ་ཚོས་དཀྱིལ་འཁོར་གྱི་འཁོར་ལོ་འདི་ལྟ་བུ་གནས་བྱིན་རླབས་ཅན་
འཕགས་པ་སྤྱན་རས་གཟིགས་དང་གྲུབ་པའི་དབང་ཕྱུག་སྐྱེས་བུ་དམ་པ་མང་བོ་བྱོན་
པའི་ས་འདི་ནས་ཞལ་ཕྱེས་ན། ངས་རྩེད་མོ་བཤད་དུས་ཁྱེད་བྱམས་མེ་དགོན་པ་ས་ཆུང་
ཆུང་འདི་ལྟ་བུ་བྱ་ཁྲུང་ཁྲུང་གིས་སྒོང་བ་འཇོག་ས་ལྟ་བུ་མཐའ་ཁ་འདམ་གྱིས་གང་བ་
ཞིག་ཏུ་ཆགས་འདུག་ཅེས་བཤད་མོད། འོན་ཀྱང་། འདིར་སྔོན་ཆད་བྱོན་པའི་དཔོན་བླ་
མཁས་ཆེན་ཚང་། ཝ་ཤུལ་ཚང་། བློ་འཕྲིན་ཚང་སོགས་སྐྱེས་བུ་དམ་པ་མཁས་ཤིང་གྲུབ་
པ་བརྙེ ས་པ་མང་བོ་བྱོན་པ་ལ་བལྟས་ན། སྤྱན་རས་གཟིགས་ཀྱིས་བྱིན་གྱིས་བརླབས་
པའི་གནས་ཁྱད་པར་བ་ཡིན་པ་ལ་དོགས་པ་མི་དགོས་པ་ལྟ་བུ་རེད། དེའི་བྱིན་རླབས་ལ་
བརྟེན་ནས་སྔོན་ཆད་མཛོད་དགེ་བྱམས་མེའི་ཡུལ་འདི་དཀར་པོ་དགེ་བའི་ཕྱོགས་སུ་
འགྲོ་ཞིང་ནག་པོ་སྡིག་པའི་ཕྱོགས་ཇག་རྐུས་འཕྲོག་གསུམ་སོགས་ཧ་ཅང་མི་བྱེད་ཅིང་།
སང་སང་སྐུ་གོང་མའི་གོང་མ་ཚང་བཞུགས་དུས་རི་ཁྲོད་ན་ཁྱི་གུ་དང་རི་དྭགས་ལྷན་དུ་
བརྩེ་བ་འཇིག་རྟེན་ཕ་རོལ་བ་ཚོས་མངོན་སུམ་དུ་མཐོང་རྒྱུ་ཡོད་པ་དེ་ཡང་སྙིང་རྗེའི་
བདག་ཉིད་ཅན་གྱིས་བྱིན་གྱིས་བརླབས་པའི་རྟགས་རེད། ༼ བར་འདིར་ཅུང་ཆད བསྐལ་བ་
བྱེ་བ་དུ་མ་རུ། །སྔོན་བྱས་སྡིག་པ་ཅི་མཆིས་པ། །དཀྱིལ་འཁོར་འདི་འདྲ་མཐོང་བ་ཡིས། །
དེ་དག་ཐམས་ཅད་ཟད་འགྱུར་ན། །ཞེས་བསྐལ་བ་སྟོང་ཕྲག་དུ་མ་རུ་བསགས་པའི་སྡིག་པ་
དཀྱིལ་འཁོར་འདི་འདྲ་མིག་གིས་མཐོང་བ་ཙམ་གྱིས་དེ་དག་ཐམས་ཅད་ཟད་པར་འགྱུར་
ན་གསུངས་ཡོད་པས། སྐྱེ་བ་འདིའི་སྟེང་ནས་སྡིག་པ་བྱས་པ་རང་གིས་དད་པ་དང་དག་
61



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྣང་སྦྱོང་ཐུབ་ན་འདག་པ་ལ་དོགས་པ་མི་དགོས་པ་དེ་ལྟ་བུ་རེད། གྲོགས་པ་མཐའ་
ཡས་གསང་སྔགས་ཀྱི། །སྤྱོད་ཚུལ་ལ་གནས་སྨོས་ཅི་དགོས། །ཞེས་དཀྱིལ་འཁོར་འདི་འདྲ་
མཐོང་མ་ཐག་ཏུ་དེ་དག་ཟད་པར་འགྱུར་ན། དཀྱིལ་འཁོར་འདི་ལ་བརྟེན་ནས་དབང་
ཐོབ། རང་གིས་ཀྱང་དད་པ་དག་སྣང་གིས་སྦྱངས་ན་སྡིག་པ་འདག་པ་སྨོས་ཅི་དགོས་
གསུངས་པ་རེད། སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར། །
ཞེས་ལྷག་པའི་ལྷ་འདི་ལྟ་བུ་ཡི་དམ་གྱི་ལྷར་བསྟེན་ནས་གསང་སྔགས་ཟབ་མོ་བཟླས་ན་
རང་གི་སྡིག་པ་འདག་པ་མ་ཟད། རྒྱུད་ལ་རྟོགས་པ་སྐྱེ་བ་ལ་ཐེ་ཚོམ་མི་དགོས་པ་རེད་དེ།
ཡིན་ན་ཡང་གཙོ་བོ་རང་གི་དད་པ་དང་དག་སྣང་སྦྱོང་བ་ཤིན་ཏུ་ནས་ཀྱང་གལ་ཆེའོ། ། །
སློབ་དཔོན་འཕགས་པ་ཐོགས་མེད་ཀྱིས་རྗེ་བཙུན་བྱམས་པ་མགོན་པོ་ལོ་བཅུ་གཉིས་
བར་དུ་བསྒྲུབས་མཐར་སྡིག་སྒྲིབ་ཐམས་ཅད་འདག་པའི་བར་དུ་མཐོང་མ་ཐུབ་པ་ན།
ཁོས་ལོ་བཅུ་གཉིས་བར་དུ་བསྒྲུབས་ཀྱང་ད་བར་དུ་ཞལ་མཐོང་མ་ཐུབ་པས། ཐུགས་རྗེ་
ཡུན་རིང་ཞེས་ཞུས་ཚེ། ཁོང་ནས་ཁྱོད་ཀྱིས་སྒྲུབ་དུས་ནས་ང་ཁྱོད་ཀྱི་རྩིབ་ཏུ་སླེབས་ཡོད་
ཀྱང་། ཁྱོད་རང་གི་སྡིག་སྒྲིབ་མ་དག་པ ས་མཐོང་མ་ཐུབ་པ་རེད། ཁྱོད་ཀྱིས་ལོ་བཅུ་
གཉིས་ཀྱི་སྔོན་དུ་ཁ་ལུད་འཕངས་པ་ངའི་ཆོས་གོས་ཀྱི་སྟེང་དུ་སྐམ་ཡོད་པར་ལྟོས་ཤིག་
གསུངས་པའི་རྣམ་ཐར་ཡོད། དེས་ན་གཙོ་བོ་རང་གི་དད་པ་དང་དག་སྣང་སྦྱངས་ཐུབ་
ན། ཚེ་འདི་ནས་འདི་ལྟ་བུའི་གསང་སྔགས་ཟབ་ཆོས་ཉན་རྒྱུ་བྱུང་བ་ནི་ཨེ་མ་ཧོ་རྨད་བྱུང་
བསྐལ་བ་བཟང་བས། ཕྱིན་ཆད་ཐར་བའི་ལམ་སྣེ་ཟིན་པ་ཞིག་འབྱུང་རྒྱུ་རེད། གཙོ་བོ་
སང་ཉིན་དཀྱིལ་འཁོར་ལ་འཇུག་དགོས་པས། དཀྱིལ་འཁོར་འདི་ལྟ་བུ་མཐོང་བ་ཙམ་
གྱིས་ངན་སོང་གི་སྐྱེ་སྒོ་འགོག་ནུས་པ་ཡིན་ན། ཇི་འདྲའི་བསྐལ་བ་བཟང་བོ་དང་ལྡན་
སྙམ་དུ་སེམས་ལ་དགའ་སྤྲོ་ཆེན་པོ་བསྐྱེད་དགོས་པ་ཡིན་པས། སྤྲོ་བ་བསྐྱེད་གསུངས་པ་
རེད། དེ་ནས་སྤྲོ་བ་བསྐྱེད་པའི་ཚིག་ལ་གསན་པར་ཞུ།
རྨི་ལམ་བརྟག་པར་གདམས་པ། གོང་དུ་ཞུས་པ་བཞིན་དུ་ཀུ་ཤ་ཆེ་བ་སྟན་དང་ཆུང་
6?



བཀའ་སློབ་ཟིན་བྲིས་ཕྱོགས་བསྒྲིགས།
བ་སྔས་སུ་བྱས་ཏེ་སེང་གེ་ཉལ་སྟབས་བྱས་ནས་ཉལ་དགོས། སེང་གེ་ཉལ་སྟབས་ཞེས་པ་
ནི། ཁ་མར་ཕབས་ནས་ཉལ་ན་ཁྱི་ཉལ་ཚུལ་རེད། གཡས་ཕྱོགས་སུ་འགྱིང་བའི་ཚུལ་དུ་
ཉལ་ན། སངས་རྒྱས་བཅོམ་ལྡན་འདས་སྐུ་མྱ་ངན་ལས་འདས་པའི་ཚུལ་མཛད་པའི་ཚེ་
ན། སེང་གེ་ཉལ་སྟབས་ཀྱི་ཚུལ་དུ་སྐུ་མྱ་ངན་ལས་འདས་པའི་ཚུལ་མཛད་པ་རེད། རང་
ཅག་ཚོས་དེང་སང་གདུང་ལ་བསྡད་ཅེས་རོ་ཙོག་ཙོག་བྱས་ནས་བསྡད་ན་ཡ་མཚན་ཞིག་
ཏུ་བལྟ་མོད། སངས་རྒྱས་བཅོམ་ལྡན་འདས་ཀྱང་དེ་ལྟར་གདུང་ལ་བཞུགས་པ་མ་རེད།
དེའི་སྟབས་གུང་ཐང་བསྟན་པའི་སྒྲོན་མེ་གདུང་ལ་བཞུགས་པར་ཐུགས་མི་དགའ་བ་
རེད། ཁོང་སྐུ་མྱ་ངན་ལས་འདས་པའི་ཚུལ་བསྟན་དུས་གདུང་ལ་མ་བཞུགས་པ་རེད། དེ་
ནས་ཁོང་གི་སློབ་མ་ཚོས། གུང་བསྟན་པའི་སྒྲོན་མེ་ཞེས་ཀུན་ལ་དད་པ་དག་སྣང་ཆེ་ཞིང་
མདོ་དབུས་ཁམས་གསུམ་དུ་མཁས་གྲུབ་ཀྱི་སྙན་གྲགས་ཆེ་བའི་བླ་མ་རེད། ཁོང་གདུང་
ལ་མ་བཞུགས་ཟེར་ན་འུ་ཚོའི་ངོ་ཚ་རེད་ཅེས་སྐུ་གདུང་ཕར་ཚུར་ནས་སྐྱོར་མ་བཞག་ཏེ་
ཙོག་ཙོག་བྱས་ནས། མདུན་དུ་མཆོད་པ་བཤམས་ཏེ་གདུང་ལ་བཞུགས་ཡོད་པའི་ཚུལ་དུ་
བཞག དེ་ནས་ཚང་མས་གདུང་མཇལ་བྱེད་པའི་སྐབས་སུ་སྐུ་གདུང་མཆོད་པའི་ནང་དུ་
རྦབ་ཏུ་གྲིལ་བའི་ཚུལ་མཛད་པ་རེད། དེ་ཡང་རྟག་འཛིན་ཅན་ཆོས་ལ་བསྐུལ་བའི་ཕྱིར་
གསུངས་པ་ལྟར། འཇིག་རྟེན་ཆོས་བརྒྱད་ཀྱིས་སེམས་བརླམས་པ་དེ་དག་ཐམས་ཅད་ལ་
དེ་ལྟ་བུའི་མཛད་པ་བསྟན་པ་བཀའ་གདམས་སྐྱེས་བུ་དམ་པ་རྣམས་ཀྱི་རྣམ་ཐར་རྨད་དུ་
བྱུང་བ་དེ་འདྲ་རེད། དེས་ན་ད་ཐེངས་རྨི་ལམ་བརྟག་ན་ཡང་སངས་རྒྱས་བཅོམ་ལྡན་
འདས་ཀྱི་མཛད་པ་ཁྱད་པར་ཅན་དེ་ཡིད་ལ་བཟུང་སྟེ། སེང་གེ་ཉལ་སྟབས་ཀྱི་ཚུལ་དུ་
ཉལ་ནས། ནམ་ལ་ཆ་བཞིར་བྱས་པའི་ཆ་གསུམ་ནི་རླུང་མཁྲིས་བད་ཀན་གྱི་དུས་ཡིན་
པས་མི་བདེན། ཆ་མཐའ་མ་སྟེ་ཐོ་ར ང ས་ཀྱི་ཆ་དེ་ལ་རྨི་ལམ་ཅུང་གསལ་བོ་ཡིན་པས།
གང་རྨིས་པ་མ་བརྗེད་པར་སང་ནངས་པར་ང་ལ་སྨོས་ཤིག་ཅེས་སོ། །
བཅོམ་ལྡན་འདས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་སྨིན་བྱེད་དབང་གི་
63



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྟ་གོན་གྱི་རིམ་པ་རྣམས་བརྒྱུད་ལྡན་བླ་མ་དམ་པའི་ཕྱག་བཞེས་བཞིན་དུ་ལེགས་པར་
གྲུབ་ཟིན་པ་ཡིན་པས་བཀའ་དྲིན་གཏང་རག་གི་ཡོན་ཏུ་མཎྜལ་འབུལ་བར་ཞུ།
གཉིས་པ། དངོས་གཞི་དབང་བསྐུར་སྐབས་ཀྱི་བཀའ་སློབ།
དེ་ལ་འདིར་ཆོས་ཉན་པའི་འགལ་རྐྱེན་སྣོད་ཁ་སྦུབ་པ། ཞབས་བརྡོལ་བ། དྲི་མ་ཅན་
ལྟ་བུའི་སྐྱོན་གསུམ་སྤང་དགོས་ཏེ། དང་བོ་སྣོད་ཁ་སྦུབ་པ་ནི་བླ་མས་ཆོས་བཤད་ཇི་ལྟར་
བྱས་ཀྱང་། དཔེར་ན་སྣོད་ཁ་སར་སྒྲུབ་ནས་བཞག་པ་བཞིན་དེ་ལ་ལྷས་བདུད་རྩིའི་ཆར་
ཕབས་ཀྱང་ནང་དུ་མི་འགྲོ་བ་དང་མཚུངས་སོ། །གཉིས་པ་ནི་སྣོད་ཞབས་བརྡོལ་བ་སྟེ།
དཔེར་ན། སྣོད་ཇི་ལྟར་ཆེ་ན་ཡང་དེའི་ཞབས་ཐེད་ཡོད་ན། དེ་ལ་ལྷའི་བདུད་རྩི་ཇི་ལྟར་
བླུག་ཀྱང་ནང་དུ་མི་གནས་པར་ཟགས་ནས་ལོངས་སྤྱོད་པའི་སྐབས་སུ་གཅིག་ཀྱང་མེད་
པ་ཡིན་པས། དེ་ལྟར་དུ་མ་སོང་བར་བླ་མས་གང་གསུང་བ་རང་གི་བློ་ཐོག་ཏུ་ཚུལ་སྦྱར
ནས་ལེ་ལོའི་དབང་དུ་མ་བཏང་བར་མི་བརྗེད་པར་བློར་འཛིན་དགོས་པ་གལ་ཆེ་ཚུལ་
གསུངས་པ་ཡིན། གསུམ་པ་སྣོད་མི་གཙང་བས་སྦགས་པ་སྟེ། དཔེར་ན་བླ་མའི་གསུངས་
པའི་ཆོས་དེ་ལྷའི་བདུད་རྩི་ལྟ་བུ་ཞིམ་ཞིང་མངར་བ་དང་ལུས་ལ་ཕན་ཐོགས་པ་ཇི་འདྲ་
ཞིག་ཡིན་རུང་། སྣོད་ཀྱི་ནང་མི་གཙང་བས་སྦགས་ཡོད་ན་ལོངས་སུ་སྤྱོད་མི་ཐུབ་པ་དཔེ་
དེ་དང་མཚུངས་པར། ཆོས་ཉན་པའི་ཚེ་ཀུན་སློང་ཀུན་སྤྱོད་མི་གཙང་བ་སྟེ། འཇིག་རྟེན་
ཆོས་བརྒྱུད་ཀྱི་དབང་དུ་སོང་བ་དང༌། བསམ་པ་ངན་པ། སྦྱོར་བ་རྩུབ་པོ། དཔེར་ན། རྡོ་
རྗེ་འཇིགས་བྱེད་ཀྱི་དབང་འདི་ལྟ་བུ་ཐོབ་ན། ངས་དེ་ལ་བརྟེན་ནས་འཇིགས་བྱེད་ཀྱི་
འཕྲུལ་འཁོར་དང་དམོད་གཅོད་ཀྱི་བྱ་བ་ལ་བརྟེན་ནས་ངའི་དགྲ་བོ་སྒྲོལ་ད གོས་བསམ་
ན་སྣོད་མི་གཙང་བས་སྦགས་པ་ལྟ་བུ་ཡིན་པས། དེ་ལ་སྣོད་ཀྱི་སྐྱོན་གསུམ་ཞེས་སྤང་
དགོས་སོ། །༼ བར་འདི་ནས་སྒྲ་ཐག་ཁ་མི་ཚང་བས་ཅུང་འབྲི་མ་ཐུབ ༽
བྱང་སྡོམ་གྱི་མགོ་ནས་དཀོན་མཆོག་གསུམ་ལ་བདག་སྐྱབས་མཆི་ཞེས་སྐྱབས་
64



བཀའ་སློབ་ཟིན་བྲིས་ཕྱོགས་བསྒྲིགས།
འགྲོ་ནི་བསྟན་པ་ལ་འཇུག་པའི་སྒོ་རེད། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་
ན་ནང་བ་སངས་རྒྱས་པར་བརྩི་བ་རེད། སྐྱབས་འགྲོ་རྣམ་དག་ཅིག་རྒྱུད་ལ་མ་སྐྱེས་ན།
ཁོ་སངས་རྒྱས་ཀྱི་ཆོས་ལ་དད་པ་ཡོད། ནང་བ་སངས་རྒྱས་པ་ཡིན་ཟེར་རྒྱུ་ཡང་དཀའ་མོ་
རེད། དེའི་སྟབས། བཀའ་གདམས་པ་གོང་མ་ཚོས་གནས་བརྟན་འདུལ་བ་འཛིན་པ་ཁ་
མར་འཁོར་བ་ཚོའི་ནང་ན། བསྟན་པའི་སྒོར་ཡར་མ་ཞུགས་པ་ཡོད་ཅེས་གསུངས་པའི་
དོན་ཡང་གཙོ་བོ་སྐྱབས་འགྲོ་རྣམ་པར་དག་པ་རྒྱུད་ལ་སྐྱེ་དགོས་པ་དེའི་དོན་གྱིས་རེད།
སྐྱབས་འགྲོ་ཁ་ནས་འདོན་པ་ལས་སླ་མོ་རེད་དེ། སྙིང་ཐག་པ་ནས་སྐྱབས་སུ་འགྲོ་བཞིན་
ཨེ་ཡོད། སངས་རྒྱས་འཇིག་རྟེན་དུ་མ་བྱོན་ན་སངས་རྒྱས་ཀྱི་བསྟན་པ་ཞེས་མིང་ཙམ་
ཡང་མེད་པས། སངས་རྒྱས་ནི་ཆོས་སྟོན་པ་བོ་དང་། ཆོས་ནི་ངན་སོང་གི་སྡུག་བསྔལ་
ལས་སྐྱོབ་པའི་སྐྱབས་དངོས་གནས་པ་སྟེ། སྟོན་པའི་ཐུགས་རྒྱུད་ཀྱི་ལུང་རྟོགས་གཉིས་
དང་། དེ་བསྒྲུབ་པ་ལ་ཆོས་སྒྲུབ་པའི་ཟླ་གྲོགས་ཤིག་དགོས་པས། དགེ་འདུན་ནི་སྐྱབས་སྒྲུབ་
པའི་ཟླ་གྲོགས་ཏེ། དེ་གསུམ་ལ་བདག་སྐྱབས་མཆི་ཞེས། དཔེར་ན། རང་གིས་ཉེས་པ་
ཆེན་པོ་ཞིག་བསགས་ན་དེ་ལས་སྐྱོབ་པའི་མི་ཞིག་བཙལ་ཏེ་ཁོ་སྐྱོབ་རོགས་ཞེས་པ་བཞིན་
དུ། རང་ཅག་རྣམས་ད་ལྟ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིའི་ནང་དུ་ན་རྒ་
འཆི་བའི་སྡུག་བསྔལ་གྱི་རྦ་ཀློང་གིས་གཙེ་བཞིན་པ་འདི་ལ་དཀོན་མཆོག་གསུམ་ལས་
ལྷག་པའི་སྐྱབས་ཅི་ཡང་མེད། མི་སུ་ཡིན་རུང་ཤི་བའི་འོག་ཏུ་རྒྱུ་ནོམ་ཇི་འདྲ་ཡོད་ཀྱང་
ཕན་ཐོགས་ཏིལ་འབྲུ་ཙམ་ཡང་མེད། གྲོགས་ཉེ་འབྲེལ། དཔའ་དཔུང་བ་ཇི་ལྟར་ཡོད་རུང་
ཚེ་ཕྱིར་མར་འགྲོ་དུས་སུས་ཀྱང་ཕན་མི་ཐོགས། ཚེ་འདིར་སྣང་གི་སྣང་བ་འགག་ནས་ཚེ་
ཕྱི་མའི་ངོགས་སུ་ཐོན་དུས་རང་གི་རྣམ་ཤེས་རྟ་རྔ་འདྲ་བོ་ཁེར་རྐྱང་ལས། ཡར་བལྟས་ན་
ཨ་སྔོན་སྟོང་བ། མར་བལྟས་ན་དོག་མོ་སྟོང་བ་སྟེ། སྐྱབས་རེ་ས་དཀོན་མཆོག་གསུམ་
མ་གཏོགས་གཅིག་ཀྱང་མེད་པས། དཀོན་མཆོག་གསུམ་ལ་སྙིང་ཐག་པ་ནས་སྐྱབས་འགྲོ་
རྣལ་མ་ཞིག་ཡོད་པ་ཤིན་ཏུ་ནས་ཀྱང་གལ་ཆེའོ། །ཞེས་དེ་ལ་དཀོན་མཆོག་གསུམ་ལ་
65



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྐྱབས་སུ་མཆི། །ཞེས་དང་། ཐོག་མ་མེད་པ་ནས་ད་ལྟའི་བར་དུ་སྡིག་པ་བསགས་བསགས་པ་
དང་། ད་རེས་སྐྱེ་བ་འདིའི་སྟེང་ནས་ཀྱང་སྡིག་པ་བསགས་ཡོད་ལ། སྐྱེ་བ་སྔ་མ་རྣམས་སུ་
བསགས་པའི་སྡིག་པ་རྣམས་ཕྱོགས་གཅིག་ཏུ་བསྡོམས་ན་དེ་ལས་ཀྱང་ལྷག་པའི་སྡིག་པ་
ཚབས་ཆེན་པོ་ཡོད་པས། དེ་ཐམས་ཅད་སྙིང་ཐག་པ་ནས་འགྱོད་ཅིང་བཤགས་པ་ལ། སྡིག་
པ་ཐམས་ཅད་སོ་སོར་བ ཤགས་ཞེས་དང་། སྟོབས་བཞིའི་བཤགས་སྡོམ་གྱི་སྒོ་ནས་འགྲོ་
བ་སུ་དང་སུ་ཡིན་ན་དཀར་པོ་དགེ་བའི་ཕྱོགས་ལ་བྱ་བ་གང་བྱས་ཀྱི་དགེ་ལ་རྗེས་སུ་ཡི་རང་
བ་ལ། འགྲོ་བའི་དགེ་ལ་རྗེས་ཡི་རང་། །ཞེས་དང་། བྱང་ཆུབ་སེམས་ནི་བསྐྱེད་པར་བགྱི། །
ཞེས་བྱང་ཆུབ་སེམས་བསྐྱེད་ཚུལ་གོང་དུ་རགས་རིམ་ཞིག་བཤད་པ་དེ་ལྟར་དུ་བྱང་ཆུབ་
ཀྱི་སེམས་བསྐྱེད་དགོས་པ་རེད། དེ་ལྟར་སྔར་བྱང་སྡོམ་མ་ཐོབ་པ་ཡོད་ན་གསར་དུ་ཐོབ།
ཐོབ་ཟིན་ཉམས་པ་སོར་ཆུད། །མི་ཉམས་གོང་འཕེལ་དུ་བྱས་སོང་སྙམ་པའི་མོས་པ་དང་
བཅས་ཏེ་རྗེས་ཟློས་བྱེད་པའོ། ། ༼ བར་འདི་ནས་སྒྲ་ཐག་ལས་ཆང ༽
སུ་ཡིན་ན་འདུན་པ་གཅིག་སྒྲིལ་གྱི་སྒོ་ནས། བླ་རྒན་རྣམས་ཡིན་ན་ཡང་རང་གི་དཀོར་
ཟས་དཀོར་ཆུ་ཅུང་ཙམ་པོ་གྱོང་གུད་དུ་མ་སོང་བ་བྱས་ནས། འདུ་ཁང་འདིའི་ནང་དུ་སྐུ་
གསུང་ཐུགས་རྟེན་བཞེངས་པ་ནི་བསམ་གྱིས་མི་ཁྱབ་པ་རེད། དགོན་པ་ཆུང་ཆུང་འབྲོག་
དགོན་འདི་འདྲ་ཞིག་གི་ནང་དུ་བཀའ་བསྟན་ཚར་དྲུག་བདུན་བཞུགས་འདུག ངེད་བླ་
བྲང་བཀྲ་ཤིས་འཁྱིལ་གྱི་ཚོགས་ཆེན་འདུ་ཁང་ནང་དུ་ཡང་བཀའ་བསྟན་འགྱུར་དེ་འདྲའི་
མང་བོ་བཞུགས་ཡོད་པ་མ་རེད། དེ་ལ་བལྟ་རྒྱུ་ན་ཁྱེད་ཚོ་ལ་ཆོས་ཀྱི་བསོད་ནམས་ཆེན་པོ་
འདུག དེ་ཚོ་ཐམས་ཅད་སུའི་དྲིན་རེད་ཅེ་ན། གཅིག་ན། རུ་སྡེ་བ་ལ་དད་པ་དག་སྣང་གི་
སྟོབས་ཆེ་བ་དང་། གཉིས་ན། ཁ་ཁ་འཕྲོ་བླ་མ་སྤྲུལ་སྐུ་དང་ཁྱེད་གྲྭ་བ་རྒན་པ་རྣམས་ཐུགས་
མཐུན་ཁྲིམས་གཙང་གི་སྒོ་ནས་འདུན་པ་གཅིག་སྒྲིལ་གྱིས་འབད་བརྩོན་དང་། བླ་མ་དཀོན་
མཆོག་གི་ཐུགས་རྗེ། སྐྱེས་བུ་དམ་པ་སྔ་མ་ཚོའི་ཐུགས་བསྐྱེད་སྨོན་ལམ་གྱི་མཐུས་དགོན་པ་
གྲྭ་ཚང་སླར་གསོ་ཡག་པོ་བྱུང་བ་ལ། ང་རང་གི་སེམས་ལ་དགའ་སྤྲོ་ཆེན་པོ་སྐྱེས་ཡོད། དེར་
66



བཀའ་སློབ་ཟིན་བྲིས་ཕྱོགས་བསྒྲིགས།
) ity
མ་ཟད་དགོན་པའི་འཆད་ཉན་ལ་མཚོན་ན། འཆམ་དང་འདོན་སྐྱོར་སྦྱང་ཐམས་ཅད་ཀྱི་
ཕྱོགས་ནས། དེང་སང་དུས་སྙིགས་མའི་སྐབས་འདིར་དགོན་པ་ཆུང་ཆུང་འདི་འདྲ་ཞིག་
ནས་འདི་ལྟ་བུ་འཛོམས་རྒྱུ་བྱུང་བ་ནི་ཤིན་ཏུ་ནས་ཀྱང་བསྐལ་བ་ཡག་པོ་རེད། དེ་ལ་ང་
རང་སྙིང་ཐག་པ་ནས་དགའ་སྤྲོ་སྐྱེས་ཡོད། ཡིན་ན་ཡང་། འཇིག་རྟེན་གྱི་ཁ་དཔེར། སྔགས་
པས་ལོངས་ན་རལ་བས་ལོངས་ཟེར་བ་བཞིན། སྔགས་པ་ལ་ནུས་པ་མེད་ན། རལ་བ་ཆེ་
བས་དོན་ཅི་ཡང་མེད། དཔེ་དེ་བཞིན་དུ་ཁྱེད་རྣམས་ལ་ལྷ་ཁང་གསེར་ཁང་དང་སྐུ་གསུང་
ཐུགས་རྟེན་གྱིས་མི་འདང་བ་མེད། གཙོ་བོ་དགོན་པ་གྲྭ་ཚང་ཞིག་ཡིན་ན། ཁྱིམ་ནས་ཁྱིམ་
མེད་པར་རབ་ཏུ་བྱུང་བ་སྟེ། རང་གི་ཕ་ཡུལ་བཟའ་མི་སོགས་ཤུལ་དུ་བཞག་ནས་ཆོས་བསྒྲུབ་
རྒྱུ་ཞེས་ཡོང་བ་ཡིན་པས། གཙོ་བོ་ཆོས་འཆད་ཉན་བྱེད་དགོས། རྒྱུ་འབྱོར་བ་འདི་ཧ་ཅང་
རྒྱས་ན་ཆོས་བསྒྲུབ་པ་ལ་བར་ཆད་ཆེ་ཞིང་ཆོས་ཡིད་ལ་མི་ཡོང་། མ་ཎི་ཁར མི་ཡོང་། ཟ་
རྒྱུ་མང་སོང་ན་གཉིད་འབབས་ཤིང་། འདོད་ཆགས་ཞེ་སྡང་གཏི་མུག་གསུམ། །དེས་
བྱས་ལས་ནི་མི་དགེ་བ། །ཞེས་གསུངས་པས། དུག་གསུམ་ནི་གཅིག་གིས་གཅིག་ལ་གྲོགས་
བྱས་ནས། མེ་ཐོག་ཏུ་སྣུམ་བླུག་པ་བཞིན་དུ་དུག་གསུམ་གྱི་མགོ་མ་སྣོན་ན་ཇེ་སྡུག་ཇེ་སྡུག་
དུ་འགྲོ་བ་རེད། དེའི་སྟབས་ཁྱེད་རྣམ་པས་བསླབ་པ་སློབ་གཉེར་གནང་རྒྱུ་གལ་ཆེ། བསྟན་
པའི་རྩ་བ་ཡི་གེ་ཟེར་བ་བཞིན་ཡི་གེའི་བྲིས་དཀར་ནག རྩིས་ས་རིས། སྒྲ་སྙན་ངག་གང་
ཡིན་ན་ཐོས་བསམ་གྱི་ཕྱོགས་ལ་འབད་པ་བྱས་ན་རལ་བས་ལོངས་ན་སྔགས་པས་ཀྱང་
ལོངས་ཡོད། ཁ་མཚར་ལ། སྔོན་ཆད་བླ་བྲང་གི་དགེ་ཕྲུག་ཞིག་གིས། རེབ་སྐོང་གི་སྔགས་
རྒན་ཞིག་ལ། ཨ་ཁུ་སྔགས་པ། ཁྱེད་ཀྱི་མགོའི་དེ་ཅི་ཞིག་རེད་ཅེས་པར། ངའི་མགོའི་དེ་
རལ་བ་རེད། གསང་སྔགས་ཀྱི་རིག་པ་འཛིན་པའི་རྟགས་ཙམ་ཞིག་རེད་ཅེས་པར། དགེ་
ཕྲུག་གིས། རྟགས་ཙམ་ཞིག་ཡིན་ན་གཡག་རྔ་ཙམ་ཞིག་མགོར་དཀྲིས་ནས་ཅི་བྱེད་ཞེས་
ལན་བཏབ་པ་བཞིན། ཁྱེད་རྣམ་པ་ཚོས་ཀྱང་ལྷ་ཁང་གསེར་ཁང་འདི་འདྲའི་ཆེན་པོ་
ཞིག་བཞེངས་ན། རང་ལ་ཡོན་ཏན་མེད་པར་འདིའི་ནང་དུ་བསྡད་ནས་སངས་རྒྱས་ཀྱི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྟན་པ་འཛིན་རྒྱུ་དཀའ་མོ་རེད། རྒྱུ་ནོམ་པ་འདི་ཟོས་བཞིན་ཟོས་བཞིན་འདང་རྒྱུ་
མེད་པ་ཞིག་ཡིན། ཕྱོགས་སོ་སོ་ནས་འདི་འཕགས་པ་ཐུགས་རྗེ་ཆེན་པོ་སང་སང་སྨྱུང་
གནས་པ་ཚང་གི་གདན་ས་རེད་ཅེས་མ་ཎི་སྨྱུང་གནས་ཚང་མ་ཁྱེད་དཔོན་གཡོག་ལ་བཅོལ་
བ་ན། ཁྱེད་དཔོན་གཡོག་ནས་ལོ་རེ ར་མ་ཎི་དུང་ཕྱུར་སྟོང་ཁྲི་བྱས་ནས་བླངས་པའི་དོམ་
དེ་བུ་ལོན་ཆེན་པོ་རེད། དེས་ན་སང་སང་སྨྱུང་གནས་པ་ཚང་གིས་ས་ཆ་འདིར་བསྒྲུབས་
པ་མཛད་ནས་འཕགས་མཆོག་སྤྱན་རས་གཟིགས་ཀྱི་གོ་འཕང་ཐོབ་པ་ཡིན་པས། ཁོང་གི་
ཐུགས་བསྐྱེད་དང་སྨོན་ལམ་གྱི་མཐུ་ལ་བརྟེན་ན། མཐོང་ཐོས་དྲན་རེག་གིས་བསྡུས་པའི་
སྐྱེ་འགྲོ་དེ་ཚོའི་རྒྱུད་ལ་ཐར་བའི་ས་བོན་བསྐྲུན་པ་ལ་དོགས་པ་མེད་པས། དད་ལྡན་མང་
ཚོགས་ཀྱི་འབུལ་བའི་ཕྱེད་ཙམ་ཞིག་ཨ་ལགས་བློས་ཁོ་ཚང་གི་དབུར་བཞག་ན་ཆོག་པ་
ཡིན་རྒྱུ་རེད་དེ། དེའི་ཤུལ་དུ་ལྷག་པའི་འབུལ་བའི་ཕྱེད་ཙམ་གྱི་དོམ་ཁྱེད་ཚོས་འཇལ་
ད གོས་རྒྱུ་རེད། དེས་ན་གཙོ་བོ་ར ང་ར ང་ཚོའི་ཐུགས་རྒྱུད་ལ་མཉམ་པར་བཞག་ནས།
སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་
དང་སྨྲ་བྱེད་དང་། །སྒྲུབ་པར་བྱེད་པ་ཁོ་ན་ཡིན། །ཞེས་གསུངས་པས། སངས་རྒྱས་ཀྱི་
བསྟན་པ་མདོར་བསྡུས་ན་རྟོ ག ས་པའི་བསྟན་པ་དང་ལུང་གི་བསྟན་པ་གཉིས་མ་
གཏོགས་ཡོད་པ་མ་རེད། ལུང་གི་བསྟན་པ་སྡེ་སྣོད་གསུམ་གྱི་འཆད་ཉན་དང་། རྟོགས་
པའི་བསྟན་པ་བསླབ་གསུམ་གྱི་ཉམས་ལེན་རེད། དེ་མ་ཐུབ་ཀྱང་འཕགས་མཆོག་སྤྱན་
རས་གཟིགས་ལ་ག སོལ་བ་བཏབ། མ་ཎི་ཡི་གེ་དྲུག་མ་ཅི་ཐུབ་རེ་བཏོན་ནས། ད ཀོར་
བཤགས་སྒྲིབ་བཤགས་ཤིག་མ་བྱས་ན། ཁྱེད་རྣམ་པ་ཚོར་དེའི་སྟེང་ན་ཐུགས་འདང་གནང་
རྒྱུ་མང་བོ་ཡོད། རྒྱལ་བ་བློ་བཟང་གྲགས་པས། ཁོང་གི་རིང་ལུགས་དགེ་ལྡན་པའི་བསྟན་
པ་འདི་ཕྱིའི་དགྲ་ཡིས་འཇིག་མི་ཐུབ། ནང་གི་ནོར་ལོངས་སྤྱོད་རྒྱས་ན་འཇིག་རྒྱུ་རེད་
ཅེས་གསུངས་ནས། རི་བོ་དགེ་ལྡན་པའི་དགོན་པ་ཐམས་ཅད་ཀྱི་ཐོག་མར་བཏབ་པའི་
མ་དགོན་ད གའ་ལྡན་རེད། རི་བོ་དགའ་ལྡན་དགོན་ ཤྭ་ཡུ་མོས་ཤུའུ་ཕྲུག་སྐུང་ས་ལྟ་བུའི་
68



བཀའ་སློབ་ཟིན་བྲིས་ཕྱོགས་བསྒྲིགས།
རི་རྩེར་སོང་ནས་འདེབས་ད གོས་པའི་རྒྱུ་མཚན་ཡང་ནོར་ལོངས་སྤྱོད་ཀྱིས་སྐྱོན་མི་
འབྱུང་བའི་དོན་དུ་རེད། དེར་མ་ཟད་ཁོང་ཉིད་ཞིང་བརྗེ་བའི་དུས་སློང་བཟེད་ཁ་སྦུབ་
ནས་འཇོག་པ་འབྱོར་བ་མི་རྒྱས་ཐབས་བྱོས་གསུངས་པ་རེད། རྗེས་སུ་དགའ་ལྡན་གྱི་གྲྭ་
བ་ཚོ་ལ་རྒྱུ་འབྱོར་གྱིས་ཧ་ཅང་སྤྲང་བོ་བྱུང་ནས་ཐབས་མེད་པར། སྲས་ཆེན་ཚོས་ལྷུང་
བཟེད་ཀྱི་ཁ་འཕྲེད་དུ་སྐོར་ནས་ང་བརྒྱད་ལ་ཐུག་གི་བར་དུ་དེ་ལྟར་བཞག་པ་རེད། རྗེ་
དཀོན་མཆོག་བསྟན་པའི་སྒྲོན་མེས། བསྟོད་པ་དོན་ལྡན་མ་ལས། ཀྱེ་ཧུད་དགེ་ལྡན་
བསྟན་པ་འདི། །དཔལ་དང་འབྱོར་བས་རབ་རྒྱས་ཀྱང་། །བཤད་དང་སྒྲུབ་པས་ཆེས་ཕྲ་
བ། །བསམ་གྱིན་སྙིང་ནས་ཤེས་པ་འཕྱོ། །ཞེས་ད པལ་དང་འབྱོར་བ་མཚོ་འཁྱིལ་འཁྱིལ་
བྱས་ནས་ཡོང་གི་ཡོད་པ་དང༌། ཆོས་འཆད་ཉན་བསླབ་པ་སློབ་གཉེར་ལྟག་ཆད་ཀྱི་རྫིང་
བུ་བཞིན་མར་འགྲིབ་ཀྱིན་ཡོད་པ་འདི་བསམ་ན། སེམས་འདུག་མི་ཐུབ་པ་ལྟ་བུ་བྱུང་
སོང་ཞེས་ཐུགས་ལ་དེ་འདྲའི་སྐྱོ་བ་སྐྱེས་ཚུལ་གསུངས་པ་རེད། དེས་ན་དགེ་ལྡན་པའི་
བསྟན་པ་འདི་ལ་འབྱོར་བ་ཧ་ཅང་རྒྱས་ན་མི་བཟང་། ཁྱེད་ཚོ་ལ་བླ་མ་སྔོན་མ་ཞིག་གིས་
དགོན་པ་འདི་ལྟར་མཐའ་ཁ་ན་འདམ་གྱིས་བསྐོར་བའི་དབུས་སུ་བཏབ་པ་ནི་དགའ་ལྡན་
རྣམ་པར་རྒྱལ་བའི་གླིང་བཞིན་རྗེ་ཐམས་ཅད་མཁྱེན་པའི་ཐུགས་ད གོངས་ཀྱི་ཆ་དང་
མཚུངས་པ་ཞིག་རེད། ཡིན་ན་ཡང་ཁྱེད་རྣམ་པ་ཚོ་ལ་ངོས་ཐད་ནས་འབྱོར་བ་རྒྱུས་ཆེ་མེད་
ན། ཆུང་མེད་པའི་ཚད་རེད། ཆོས་སྒྲུབ་པའི་མཐུན་རྐྱེན་གྱི་འབྱོར་བ་ཞིག་དགོས་པ་རེད་
དེ། ང་རང་གི་རེ་བ་ཡིན་ན། དགེ་འདུན་ཐུགས་མཐུན་ཁྲིམས་གཙང་། ཞེས་ཁྱེད་རྣམ་པ་
ཐུགས་མཐུན་རྒྱུ་ནི་ཤིན་ཏུ་ནས་ཀྱང་གལ་ཆེ། ཐུགས་མཐུན་པའི་སྟེང་ནས་ཁྲིམས་གཙང་
མ་ཞིག་ཡོང་དགོས། ཁྲིམས་མ་གཙང་ན་ཤི་བོ་ཤི་མོ་ཤི་གསོན་དེ་འདྲའི་མང་བོ་ཞིག་གིས་
བསོད་ནམས་བསགས་པའི་ཞིང་སར་དམིགས་ཏེ། ཁྱེད་རྣམས་ལ་འབུལ་འཇོག་དེ་འདྲའི་
མང་བོ་ཞིག་བྱས་སོང་བས་ཁོང་ཚོ་ཡང་སྙིང་རྗེ་རེད། རང་རང་ཚོ་ལ་དེ་ལེན་ཐུབ་པའི་
གདེང་ཚད་ཞིག་མེད་ན། ནམ་ཞིག་ཚེ་ཕྱི་མ་ནས་དཀོར་དེའི་སྐྱིན་པ་འཇལ་དགོས་པ་
69



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞིག་ཡོང་རྒྱུ་རེད། རང་རང་ཚོས་ཚེ་འདི་བློས་གཏོང་མ་ཐུབ་ཀྱང་། ཁ་འདོན་དགེ་སྦྱོར་
དང་ད ཀོན་མཆོག་གི་ཞིང་སར་བསྔོ་བ། ཆུང་ཆུང་ཚོ་ཡིན་ན་བསླབ་པ་སློབ་གཉེར་
གནང་རྒྱུ་གལ་ཆེན་པོ་རེད།
དེང་སང་དགོན་པ་རང་གི་བླ་མ་སྤྲུལ་སྐུ་ཚོའི་ལག་ཏུ་དབང་ཡོང་ནས། ཁྱེད་རྣམ་པ་
ཚོས་ཅི་བྱེད་བསམ་ན་རང་དབང་ཡིན་པ་ནི་ངས་བལྟས་ན་ཤིན་ཏུ་བཟང་བོ་རེད། སྔོན་
ཆད་ངེད་བྱམས་མེ་དཔོན་ཚང་གིས་བདག་བྱས་པ་ཡིན་ཞེས་དཔོན་པོ་སྔ་མ་རྒད་པོ་བདེ་
བ་ཅན་སུ་ཡིན་ན་དགོན་པ་འདི་ལ་ཤ་མ་ཚ་གྲོས་མ་བཏབ་པ་མ་རེད་དེ། གང་ལྟར་ཀྱང་
རྒད་པོའི་དགོན་པ་རུ་གྱུར་ན་བཟང་རྒྱུ་མེད། དགོན་པའི་གྲྭ་བ་རྣམས་ལ་ཁྲལ་འུ་ལག་
བྱས། གྲྭ་བ་ཚོ་ལ་རྟ་གསོ་བར་བྱེད་དུ་བཅུག བྱམས་མེ་དཔོན་ཚང་ལ་ཡི་གེ་ཞིག་འཁྱེར་
རྒྱུ་ཡོད་ན་ཡང་གྲྭ་བ་ཚོའི་མགོར་བཞག གྲྭ་བ་ཚོ་ཡར་མངགས་མར་མངགས་བྱས་ནས།
ཆོས་འཆད་ཉན་བསླབ་པ་སློབ་གཉེར་གནང་ཁོམ་མེད་པ་ཞིག་ཏུ་བཏང་ཡོད་པ་ནི་ཤིན་
ཏུ་མི་བཟང་། དེའི་སྟབས། ད་སྐབས་རང་རང་ཚོའི་ལག་ཏུ་རང་དབང་ཡོད་པ་འདི་འདྲ་
རེད། རྒྱལ་ཁབ་ཀྱི་སྲིད་ཇུས་ཀྱང་དེ་རིང་ནངས་ཁ་བཟང་བོ་རེད། ཆོས་སྒྲུབ་པ་ལ་རང་
དབང་ཡོད། དུས་སྐབས་འདི་འདྲ་འཛོམས་པ་ཧ་ཅང་དཀོན་མོ་རེད། ཁྱེད་དགེ་འདུན་
པ་རྣམས་ཀྱིས་ཐུགས་མཐུན་ཁྲིམས་གཙང་གི་སྟེང་ནས་ཆོས་འཆད་ཉན་བསླབ་པ་སློབ་
གཉེར་ཞིག་གནང་རྒྱུ་ཤིན་ཏུ་ནས་ཀྱང་ཐུགས་ལ་ཟུངས། དེ་ལྟར་མ་བྱས་ན་འདུ་ཁང་
དང་ཁྱེད་དགེ་འདུན་པའི་ཡོན་ཏན་གཉིས་ཆ་མི་འཚུངས་པ་ཞིག་ཏུ་འགྱུར་རྒྱུ་རེད། དེ་
ནི་ང་རང་གིས་ཤ་ཚ་བའི་ཁ་ན་གཏམ་སྙན་པོ་མེད་ཟེར་བ་བཞིན་ཁྱེད་རྣམ་པ་ཚོ་ལ་ཞུ་བ་
བྱས་པ་ཡིན། སྔོན་ཆད་ས་ཆ་འདིའི་གྲྭ་བ་ཚོ་བླ་བྲང་བཀྲ་ཤིས་འཁྱིལ་སོགས་ ཕྱོགས་
ཕྱོགས་སུ་སོང་ནས་ཆོས་འཆད་ཉན་བསླབ་པ་སློབ་གཉེར་གནང་ན་དགོན་པའི་ནང་
ནས་ཕྱིར་བུད་སོང་ཞེས་དམོད་མོ་ལ་སོགས་བྱེད་པ་རེད། དེ་ནི་ཧ་ཅང་མི་བཟང་། ཆོས་
འཆད་ཉན་མ་གནང་བར་འཇིག་རྟེན་སྟོང་ཟད་དུ་བྱེད་པ་ཡིན་ན། དམོད་གཅོད་བྱས་
7)



བཀའ་སློབ་ཟིན་བྲིས་ཕྱོགས་བསྒྲིགས། །
=
=
ན་ཡང་མི་ཆོག་པ་ཅི་ཡོད། དགོན་པ་གྲྭ་ཚང་ནང་དུ་མ་བསྡད་ན་ཚོགས་སྐལ་མ་བཞག་ན་
ལོས་ཆོག ངོ་མ་ཆོས་འཆད་ཉན་གནང་བ་ཞིག་ཡིན་ན། གཞན་གྱི་ཆོས་རྒྱུན་བླངས་ནས་
ཕྱིར་དགོན་པ་གྲྭ་ཚང་རང་ལ་སྤེལ་ཐུབ་ན། དེ་ལས་ལྷག་པའི་སྤྱི་འཇོག་ཆེན་པོ་མེད་པས།
དེ་ལ་ཐུགས་འདང་གནང་རྒྱུ་ཁྱེད་རྣམ་པ་ཚོའི་ཐུགས་ལ་ཟུངས།
འཇིག་རྟེན་གྲོང་བ་ཚོ་ཡིན་ན། མཛོད་དགེ་བྱམས་མེར་འདང་བརྒྱབ་ན། མཛོད་
དགེ་བྱམས་མེ་འདི་སྔོན་ཆད་ནས་བཟུང་ཆོས་བསོད་ཆེ་བ། སྡེ་བ་ཡ་རབ། མཛོད་དགེ་
ཕྱོགས་ནས་སུས་བ ཤང་ན་མཛོད་དགེ་བྱམས་མེ་གཡང་སྡེ་ཡིན་ཟེར་བ་རེད། རྐུ་ཇག་
ཁྲམ་གསུམ་མི་བྱེད་ཅིང་ཆོས་དགེ་བ་སྒྲུབ་ཐུབ་པ། མ་ཎི་སྨྱུང་གནས་ལ་ཡང་འདུག་ཐུབ་
པ་ནི་སང་སང་སྨྱུང་གནས་པ་ཚང་གི་ཐུགས་བསྐྱེད་དང་སྨོན་ལམ་གྱི་སྟབས་ཀྱིས་ཡིན་རྒྱུ་
རེད། སྔོན་ཆད་ང་ཆུང་དུས་བྱམས་མེ་མདུང་བ་ལྔ་བརྒྱ། དགོན་གྲོང་བདུན་རྒྱ་ཞེས་ཁྱིམ་
ཚང་ལྔ་བརྒྱ་དང་གྲྭ་བ་གཉིས་བརྒྱ་ཡོད་ཟེར། དེང་སང་དེ་ལས་ལྡབ་གཅིག་གིས་འཕར་
ཞིང༌། རུ་སྡེ་བ་ལ་ཁྱིམ་ཚང་སྟོང་ཁ་བཀང་འདུག རྒྱུ་ནོམ་པའི་ཐད་ནས་སྔོན་ཆད་ལྟ་
བུའི་ཕྱུག་པོ་མེད་ཀྱང་། སྤྱི་ཚོགས་རིང་ལུགས་ཀྱི་ལམ་སྲོལ་དང་སྲིད་ཇུས་ལ་བརྟེན་ནས་
མེད་པོ་ཆད་པོ་སྔོན་ཆད་ལྟ་བུའི་སྡུག་བསྔལ་ཅན་མེད། དབུལ་ཕྱུག་ཆ་མཉམ་པོ་ཐམས་
ཅད་ཡར་རྒྱས་གོང་འཕེལ་དུ་སོང་འདུག ཁྱེད་ཚོས་ད་སྔ་ཡན་ཆད་དུ་སྟོད་དབུ་གཙང་
སེ་འབྲས་དགེ་གསུམ་ནས། རང་གི་དགོན་པ་གྲྭ་ཚང་ལ་ཚོགས་བསགས་ཞབས་ཏོག་ཕུལ།
སྐུ་གསུང་ཐུགས་རྟེན་བཞག་པ་ཤིན་ཏུ་བཟང་། ངས་ཀྱང་ཁྱེད་ཚོའི་དགེ་རྩ་གང་བྱས་
ཐམས་ཅད་ཆུད་ཟོས་སུ་མི་འགྲོ་བར། མཐར་སངས་རྒྱས་ཀྱི་གོ་འཕང་ཐོབ་པའི་ཐབས་
སུ་འགྲོ་བར་སྨོན་ལམ་དང་མཚམས་སྦྱོར་བྱེད། ཕྱིན་ཆད་ཀྱི་རིམ་པར་སྡེ་བ་ཁ་འཆམ་
གྲོས་འགྲིག་ཡོང་དགོས། གཙོ་བོ་རྒྱལ་ཁབ་ཀྱི་ཁྲིམས་རྩིས། ཁ་ལོངས་ཚིག་རྩིས། དེང་སང་
སྐྱེས་གཞོན་ཚོས་རང་གིས་རང་བཀྱགས། སྣང་བས་རིག་པ་བཀྱགས་ནས། ངས་དེ་རིང་
བུ་དཔའ་བོ་བྱེད་རྒྱུ། དཔའ་རྟགས་འཇོག་རྒྱུ་ཞེས་རང་གི་སྐྱིད་ཀྱི་རྐེད་ནས་ཆད་དུ་འཇུག་
71



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་ནི་ཤིན་ཏུ་མི་ལེགས། སྔ་དྲོ་བུ་ཕར་བྱིན་བུ་མོ་ཚུལ་བླངས་ནས་འཁོར་བ་བསྐྱངས་ཤིང་།
རྗེས་སུ་ཕ་མའི་དྲིན་ལན་འཇལ་དགོས་སྙམ་པའི་བསམ་པ་ཡག་པོ་རེ་ཡོད་ཀྱང་། ཆང་
འཐུང་བའམ། གནས་སྐབས་ཀྱི་ཁོང་ཁྲོ་ཅུང་ཙམ་གྱི་མགོ་མ་ནོན་པར་ཕར་བསད་ཚུར་
བསད་དང་། ནང་དམེ་ནང་འཛིང་བྱེད་རྒྱུ་འདུག དེ་ནི་ཤིན་ཏུ་མི་བཟང་། རང་རང་
ཚོས་སྐྱིད་མ་ཆུགས་པའི་སྐྱོན་རེད། སྐྱིད་འདི་རྟག་དགོས་ན། གཙོ་བོ་རང་གི་ཕོར་བ་འདི་
རང་གི་ལག་པ ས་སྐྱོར་དགོས་པ་རེད་མ་གཏོགས། ཅི་འདོད་དུ་གཡུགས་ནས་བཅག་
བཏང་ན། འཐུང་སྣོད་ཕོར་བ་མེད་པ་ལྟ་བུ་རེད། དང་ཐོག་འཛིང་རེས་བྱེད་དུས་དཔའ་
བོ་སྟག་འདྲ་ཞིག་ཡིན་བསམ་ཡོད་མོད། རྗེས་སུ་དོན་རྐྱེན་བྱུང་ཚེ། སྔར་མ་ཁྱི་བཞིན་དུ་
ཡར་བྲོས་མར་བྲོས། རྒྱལ་ཁབ་ཀྱིས་བཟུང་ནས་ག སོད་པའམ། ཡང་ན་རོ་རྩ་རོ་བདག་
གིས་རོ་སྐྱིན་དུ་བསད་དུ་དོགས་ཏེ་འགྲོ་སའི་ཁུང་བུ་མ་རྙེད་པར་ཡོད་པ་དེ་འདྲ་རེད། དེ་
ལྟར་དུ་མ་སོང་གོང་ལ། རྟོག་དཔྱོད་སྔོན་ལ་བཏང་ན་མཁས་པ་ཡིན། འགྱོད་པ་རྗེས་སུ་
སྐྱེས་ན་བླུན་པོ་ཡིན་ཟེར་བ་བཞིན། ཁྱེད་ཆུང་ཆུང་ཚོས་རང་གི་སྣང་བ་ང་རྒྱལ་འདིའི་
མགོ་ཅུང་གནོན་ལ། ཁ་མིག་ཡར་བལྟ་བྱོས། དེང་སང་འགྲོ་ཚུལ་འདུག་ཚུལ། བཤད་ཚུལ་
གོམས་ཚུལ་ལོ་ལོན་ཚོའི་བློར་མི་འབབ་པ་མང་བོ་ཡོད་མོད། འོན་ཀྱང་། དེ་ནི་སྤྱི་ཚོགས་
ཀྱི་འཕེལ་རྒྱས་ཡིན་པས། བྱ་སྤྱོད་ཐམས་ཅད་གནའ་ལམ་ད་ལམ་བྱས་ནས་འདུག་རྒྱུ་
ཡོད་པ་མ་རེད། གང་ལྟར་གཙོ་བོ་རང་རང་ཚོའི་ཚེ་འདིའི་སྐྱིད་ཀྱི་རྐེད་ནས་ཆད་དུ་མ་
འཇུག མ་ཎི་ཡི་གེ་དྲུག་མ་ཐོན། འཕགས་མཆོག་སྤྱན་རས་གཟིགས་ལ་གསོལ་བ་ཐོབས་
དང་། འཕགས་མཆོག་སྤྱན་རས་གཟིགས་རི་བོ་པོ་ཏ་ལ་རུ་བཞུགས་སྐབས་མགོན་པོ་
འོད་དཔག་མེད་ཀྱིས་བཀའ་ཕེབས་ཏེ། བོད་ཀྱི་འགྲོ་བ་འདི་ཐམས་ཅད་འདྲེན་པའི་ཆེད་
དུ་བོད་ཀྱི་ས་ཆར་མིའི་རིགས་རྒྱུད་སྤེལ། དེའི་རྗེས་སུ་ས་ཞིང་འདེབས་པ། ནོར་ལོངས་
སྤྱོད་ལ་སོགས་སྐྱོང་ཚུལ་ཐམས་ཅད་འཕགས་པ་སྤྱན་རས་གཟིགས་ཁོང་ཉིད་ཀྱིས་ཁྲིད་
སྐྱོངས་གནང་བ་རེད། །
}



བཀའ་སློབ་ཟིན་བྲིས་ཕྱོགས་བསྒྲིགས།
རང་ཅག་བོད་ཁ་བ་ཅན་འདི་འཕགས་པ་སྤྱན་རས་གཟིགས་ཀྱི་གདུང་རྒྱུད་དང་
འཕགས་པ་སྤྱན་རས་གཟིགས་ཀྱིས་རྗེས་སུ་བཟུང་བའི་གདུལ་བྱ་ཡིན་སྟབས། མ་ཎི་ཡི་
གེ་དྲུག་མ་སུས་ཀྱང་ཁྲིད་མི་དགོས་པར་རང་ཤུགས་ཀྱིས་འདོན་ཐུབ་པ་དེ་འདྲ་རེད།
དེས་ན་བོད་འདི་ཆོས་ཀྱི་བདག་པོ་ཡིན་པས། ཁྱེ ང་ཆུང་ཆུང་ཚོ་སུ་ཡིན་ན་རང་གི་ལོ་
ལོན་རྒན་རྒོན་ཚོ་རང་ལ་གཅེས་ཤིང་སྐྱོང་བའི་དྲིན་ཅན་ཡིན་པས། དྲིན་ཅན་ལ་དྲིན་
ལོག གཡང་ལྷ་ལ་རྡོ་ཁ་བྱེད་མི་ཉན། ངས་བལྟས་ན་དེང་སང་ཁྱིམ་ཚང་ཇེ་མང་དུ་སོང་
འདུག་ཀྱང་། ཕལ་ཆེར་ཆུང་ཆུང་ཚོ་ཁེར་རྐྱང་དུ་སྦྲ་ཕུབ་པ་ལ་དགའ་ཞིང་། ལོ་ལོན་སྐྱོར་
གཉོར་བྱེད་རྒྱུ་སྡུག་བསྔལ་དུ་བཟུང་ནས། ལོ་ལོན་ཚོ་རུ་མེད་ཡུལ་མེད་དུ་ཕུང་པ་ཡང་
མང་ཚོད་རེད། དེ་ལྟར་མ་བྱེད། ལོ་ལོན་ཚོས་ཁྱེད་ཚོ་སྐྱོར་གཉོར་བྱས་ནས་ནར་སོན་པ་
ཡང་ལས་སླ་མོ་མ་རེད། དེས་ན་ལོ་ལོན་ཚོ་ལ་འཆི་ཁའི་འ གྲམ་སྐྱོར་བྱོས། རྒས་ཁའི་
ཚེགས་ལེན་བྱོས། ལོ་ལོན་ཚོ་ཤི་ཚར་བའི་རྗེས་སུ་ངའི་ཕ་མ་དྲིན་ཅན་ཞེས་མིག་ནས་ཆུའི་
མི་ཚད་ཁྲག་ཕུད་ཀྱང་། ཚེ་ཕྱི་མའི་ངོགས་སུ་སོང་དུས་གར་སོང་ཆ་མེད་རེད། ཤི་བོ་དེ་
ཡང་ཚེ་ཕྱི་མའི་ངོགས་སུ་ལས་ཀྱི་གཤིན་རྗེ་ཡིས་རྗེས་ནས་དེང། འཇིགས་སྐྲག་གི་སྣང་བ་
ཤར་ཚེ། དགོས་པ་ནི་ཆོས་ཡིན་པས། ཤི་བོ་དེ་ཚོའི་རྗེས་སུ་སྡིག་པ་མ་བྱེད། རང་རང་ཡང་
དེ་དང་མཚུངས་པ་ཡིན། སྐྱེས་པའི་མཐའ་མ་འཆི་བ། བསགས་པའི་མཐའ་མ་འཛད་པ།
འཁོར་བ་སྡུག་བསྔལ་གྱི་རྒྱ་མཚོ་འདི་ནམ་ཡང་སྡུག་བསྔལ་གྱི་རང་བཞིན་ཅན་དེ། །
སངས་རྒྱས་བཅོམ་ལྡན་འདས་ཀྱིས་ཀྱང་། འཁོར་བ་ཁབ་ཀྱི་རྩེ་མོ་ན། །བདེ་བ་ནམ་ཡང་
ཡོད་མ་ཡིན། གསུངས་པ་ལྟར། རང་རང་ཚོའི་མགོར་འཆི་བ་ནམ་ཡོང་ཆ་མེད་ཡིན་པས།
འཇིག་རྟེན་གསོན་ངོགས་སུ་ཡོད་དུས་བསམ་པ་ཡག་པ་ཟུངས། ཕྱིའི་དགྲ་ཁ་གྱོད་ཁ་མ་
གཏུག ནང་ཕུ་ནུའི་བར་དུ་དམེ། འོ་ཟོ་ནང་དུ་ཁྲག་མ་བྱེད། དེ་ནི་ང་རང་ཁྱེད་རྣམས་ལ་
སེམས་དཀར་ཞིང་། བརྩེ་འདང་རི་མོའི་སྐད་ཆ་ཡིན། བདག་ཆུང་དུས་སྐྱེ་ས་འདི་མ་རེད་
དེ། ང་རང་གི་ས་ཆ་རང་རུ་ར ང་སྡེ་འདི་རེད། དེའི་སྟབས་ས་ཆ་འདི་ལ་ཤ་ཞེན་ཆེ་བ་
73



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་། ཁྱེད་ཚོ་སྐྱེས་ཕོ་མོ་སུ་ཡིན་ན་ང་ལ་དད་པ་དག་སྣང་གཞན་དང་མི་འདྲ་བ་ཡོད་
པས། ཁྱེད་ཚོ་ལ་ཁ་བརྡ་ཕྲན་ཚེགས་འདི་འདྲ་བྱས་པ་ཡིན། དེས་ན་ཁྱེད་ཚོས་ཤི་བོ་ཤི་མོ་
ཐམས་ཅད་ཀྱི་དགེ་རྩའི་ཆེད་ལྷ་ཁང་གསེར་ཁང་དང་རྟེན་བཞེངས་འདི་འདྲ་བྱས་པ་
ཆུད་མི་ཟ་བར། བྱང་ཆུབ་ཀྱི་རྒྱུར་འགྲོ་བའི་ཆེད་དུ། ངས་ཀྱང་དཀོན་མཆོག་ལ་སྐྱབས་
འཇུག་ཞ། བསྔོ་བ་དང་སྨོན་ལམ་བྱས་ནས། ཁྱེད་ཚོའི་ཤི་བོ་ཤི་མོ་ལོ་ཆེ་ཆུང་ཐམས་ཅད་
ལ་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་
པའི་གོ་འཕང་ཐོབ་པའི་སྨོན་ལམ་འདེབས། གལ་སྲིད་སྐྱེ་བ་ངན་པ་རེར་སྐྱེས་ཡོད་ན།
མྱུར་དུ་དེ་ལས་ཚེ་འཕོས་ཏེ། དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་པར་
ཅན་ཞིག་ཐོབ་ནས། གྲོགས་དགེ་བའི་བཤེས་གཉེན་གྱི་མགོན་གྱིས་བཟུང་སྟེ། རྒྱལ་བའི་
བསྟན་པ་ལ་མཇལ། ཐོས་བསམ་རྣམ་པར་དག་པ་བྱས་ཏེ། ལམ་རིམ་གཉིས་ཀྱི་རྟོགས་པ་
རིམ་གྱིས་རྒྱུད་ལ་སྐྱེས་ནས། མཐར་ཟུང་འཇུག་རྡོ་རྗེ་འཆང་གི་གོ་འཕང་ཐོབ་པའི་སྨོན་
ལམ་འདེབས། ཁྱེད་ཚོ་ལ་ཚེ་འདི་ནས་ཡང་རྒྱུ་ནོར་ཟས་གསུམ་ཡར་རྒྱས་གོང་འཕེལ་དུ་
སོང་ནས། རང་རང་ཚོའི་བསམ་དོན་བཞིན་དམ་པའི་ཆོས་ལ་དཀར་ཐིག་ཞལ་འདེབས་
དང་། བསྟན་པའི་སྦྱིན་བདག་བྱེད་ཐུབ་པའི་སྨོན་ལམ་འདེབས་རྒྱུ་ཡིན། སྤྱིར་ན་འཁོར་
བ་ཟེར་བ་ནི་འཇིག་རྟེན་འཁོར་བ་གཅིག་པུ་མ་རེད། སྒྲིབ་གཉིས་མ་སྤང་གི་བར་དུ་
འཁོར་བའི་ནང་དུ་གནས་ཡོད་པས། གང་དུ་གནས་ཀྱང་སྡུག་བསྔལ་གྱི་གནས། །སུ་ལ་
འགྲོགས་ཀྱང་སྡུག་བསྔལ་གྱི་གྲོགས། །ཅི་ལ་ལོངས་སྤྱད་ཀྱང་སྡུག་བསྔལ་གྱི་ལོངས་སྤྱོད་
འབའ་ཞིག་ལས་མེད་པས། སྡུག་བསྔལ་གསུམ་གྱི་རང་བཞིན་ཅན་འདི་ལས་གྲོལ་དགོས་
ན། སྡུག་བདེན་འཁོར་བའི་ཉེས་དམིགས་བསམ་དགོས་པ་རེད། འཁོར་བའི་འཇིགས་
སྐྲག་འདི་ལས་སྐྱོབ་པའི་ཐབས་དཀོན་མཆོག་གསུམ་མ་གཏོགས་གཞན་སུ་ལ་ཡང་མེད།
དེ་བཞིན་དཀོན་མཆོག་ལ་ཡིད་ཆེས་བརྟན་པོ་བྱས་ཏེ་སྐྱབས་འགྲོ་རྣམ་པར་དག་པ་ཞིག་
རྒྱུད་ལ་སྐྱེས་ཤིང་། སྐྱབས་འགྲོའི་སྐབས་སུ་གསུངས་པའི་སྤང་བླང་ཚུལ་བཞིན་དུ་སྒྲུབ་
བ
སྒྲ



བཀའ་སློབ་ཟིན་བྲིས་ཕྱོགས་བསྒྲིགས།
པ་ཤིན་ཏུ་ནས་ཀྱང་གལ་ཆེ། ཁ་ནས་བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་
མཆིའོ། །ཟེར་བ་ཡིས་སྐྱབས་འགྲོ་མི་ཟེར། སྙིང་ཐག་པ་ནས་དད་པ་དགོས། སྙིང་ཐག་པ་
ནས་དད་པ་བྱས་ན། སློབ་དཔོན་པདྨ་འབྱུང་གནས་ཀྱིས། དད་པ་ཅན་ལ་པདྨ་འབྱུང་སྒོ་
ཉལ་ཡོད། ཅེས་གསུངས་པ་དང་། བཀའ་གདམས་པ་སྔ་མ་ཚོས། དད་པ་ཅན་གྱི་སྒོ་ཁང་
ན། །བླ་མ་སྒོ་ཉལ་བྱེད་བཞིན་ཡོད། །ཅེས་རང་རང་གིས་དད་པ་འཇོག་ཐུབ་ན་བླ་མ་སྒོ་
ཁང་དུ་ཉལ་ཡོད་པ་དང་འདྲ་བར་ནམ་ཡང་རང་གི་ལུས་དང་གྲིབ་མ་བཞིན་འབྲལ་བ་
མེད་གསུངས་པ་རེད། ས་ཆ་འདི་ལ་མཚོན་ན་རང་གི་བླ་མ་དམ་པ་སྤྲུལ་བའི་སྐུ་རྣམ་པ་
གཉིས་ཀྱི་མཆོག་གི་སྤྲུལ་སྐུ་ད་དུང་ཐག་བཅད་མེད་ཀྱང་། ངས་འདང་བརྒྱབ་ན་མཆོག་
གི་སྤྲུལ་སྐུ་ཚོ་བྱོན་ཡོད་རྒྱུ་རེད། ཁོང་ཚོ་བླ་མ་སྐྱེས་བུ་དམ་པ་བསམ་གྱིས་མི་ཁྱབ་པ་
ཐུགས་བརྩེ་བ་སྙིང་རྗེ་ཆེན་པོའི་བདག་ཉིད་ཅན་ཡིན་པ་དང་། ཁྱེད་ཚོ་ལ་དད་པ་དག་
སྣང་ཆེ་བའི་སྟབས་ཀྱིས་སྤྲུལ་སྐུ་མི་བྱོན་པ་གང་ན་ཡོད། མགོན་པོ་ཁྱོད་ཀྱི་ཞལ་གྱི་དབུགས་
ཙམ་ཡང་། །མཐའ་དག་འགྲོ་ལ་སྨན་པའི་རྒྱུར་འགྱུར་ན། །ཚོགས་གཉིས་སྤྱོད་པ་གཞན་
ལྟ་སྨོས་ཅི་འཚལ། །ཞེས་གསུངས་པ་ལྟར། སྐྱེས་བུ་དམ་པ་ཚོའི་དབུགས་ཕྱི་ནང་གི་རྒྱུ་བ་
ཙམ་ཡང་བསྟན་པ་དང་འགྲོ་བའི་དོན་དུ་འགྲོ་ན། སྤྲུལ་བའི་སྐུ་མི་བྱོན་པ་ག་ལ་སྲིད།
སྤྲུལ་བ་ཡང་མང་བོ་བྱོན་ཐུབ་པ་རེད། དཔལ་ལྡན་ཟླ་བ་གྲགས་པས། བྱང་ཆུབ་སེམས་
དཔའ་ཡིས་ནི་འབུམ་ཕྲག་དང་། །བྱེ་བ་ཁྲག་ཁྲིག་ཐོབ་ཅིང་དེ་ཡིས་སྟོང་ཕྲག་འགྱེད། ཅེས་
ས་དང་བོ་བ་ཚོས་སྤྲུལ་བ་བྱེ་བ་འབུམ་ཕྲག་འགྱེད་ཐུབ་ན། རྒྱལ་སྲས་བྱང་ཆུབ་སེམས་
དཔའ་ཆེན་པོ་དག་ལ་སྤྲུལ་བ་འགྱེད་པར་དོགས་པ་ཅི་ཡོད། ཁོང་ལ་ཐུགས་བརྩེ་བ་སྙིང་
རྗེ་ཆེན་པོ་དང་ལྡན། སྤྲུལ་བའི་ནུས་པ་ཡང་ཡོད། སེམས་ཅན་ལ་དད་པ་དང་དག་སྣང་
ཡོད་པས། སེམས་ཅན་གྱི་ལས་བསོད་ནམས་ཐམས་ཅད་ལ་བརྟེན་ནས། སྤྲུལ་སྐུ་ཐག་མ་
བཅད་པ་མ་གཏོགས་བྱོན་ཡོད་པ་ལ་དོགས་པ་མི་དགོས། ཐག་གཅོད་རྒྱུ་ཡང་ཡུན་རིང་
འགོར་མི་དགོས་པར་ཐག་གཅོད་ཐུབ་རྒྱུ་རེད། ཁྱེད་འཇིག་རྟེན་གྲོང་བ་ཚོས་བཤད་པ་
75



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལྟར། བླ་མ་དང་སློབ་མ་ཞལ་འཛོམས། མི་ངོ་ལྷ་ངོ་འཕྲོད། ལྷ་ངོར་ཉི་མ་འཆར་བའི་དུས་
སྐབས་མྱུར་དུ་ཐོན་རྒྱུ་ཡོད་པ་རེད། དེས་ན་གཙོ་བོ་རང་རང་ཚོས་དད་པ་དག་སྣང་འཇོག་
པ་ཤིན་ཏུ་ནས་ཀྱང་གལ་ཆེའོ། །
དེས་ན་གང་ལྟར་གོང་དུ་བཤད་པ་སྡུག་བདེན་འཁོར་བའི་ཉེས་དམིགས་དང་ཀུན་
འབྱུང་འཁོར་བའི་འཇུག་རིམ་བསམ་ཚུལ་རེད། འཁོར་བ་འདི་ལ་འཁོར་འཁོར་བའི་རྩ་
བ་ཅི་རེད་ཅེ་ན། རྩ་བ་ཐོག་མའི་མ་རིག་པ་ལ་ཐུག་ཡོད་པ་རེད། ཐོག་མའི་མ་རིག་པ་འདིའི་
དབང་གིས་རྟེན་འབྲེལ་ཡན་ལག་བཅུ་གཉིས་མགལ་མེའི་འཁོར་ལོ་འཁོར་བ་བཞིན་ད་
ལྟའི་བར་དུ་འཁོར་བ་རེད། འདི་གཅོད་པ་ལ་ཟབ་མོ་དབུ་མའི་ལྟ་བ་ལ་མཉམ་པར་བཞག་
ནས། སྟོང་བ་ཉིད་ཀྱི་ལྟ་བ་རྒྱུད་ལ་སྐྱེ་ཐུབ་ན། མ་རིག་བདག་འཛིན་འདི་འཇོམས་ཐུབ་པ་
ལས་གཞན་རིམ་གྲོ་དང་དགེ་རྩ་ཕྲན་ཚེགས་གང་གིས་ཀྱང་འཇོམས་མི་ཐུབ། དེས་ན་
གཙོ་བོ་ཆོས་ལ་ཉན་བཤད་བྱེད་རྒྱུ་གལ་ཆེའོ། །
ད་ནི་ཆོས་ལ་ཆོས་མཚམས་མེད་ན་བན་རྒན་འཆོལ་བོ་ཡིན་ཟེར་བ་རེད། དེ་རིང་
ངས་བཤད་པ་ཅུང་མང་སོང་ཡོད་རྒྱུ་རེད། ངས་གང་བཤད་པ་ཐམས་ཅད་ཁྱེད་སྐྱ་སེར་
སུ་དང་སུ་ཡིན་ན་སེམས་ལ་འཛིན་རྒྱུ་གལ་ཆེ། ད་རེས་ཁྱེད་རྣམས་ལ་འདུ་ཁང་གསར་བ་
འདིའི་ནང་ནས་དཔལ་རྡོ་རྗེ་འཇིགས་བྱེད་ཀྱི་དབང་བསྐུར་རྒྱུ་སོང་བ་ནི་རྟེན་འབྲེལ་གྱི་
གནད་ཆེན་པོ་རེད། རང་རེ་རི་བོ་དགེ་ལྡན་པ་ལ་མཚོན་ན་བླ་མ་རྗེ་བཙུན་འཇམ་པའི་
དབྱངས་ངུར་སྨྲིག་གར་གྱི་རྣམ་པར་རོལ་བ་རྒྱལ་བ་ཙོང་བ་ཆེན་པོ་དངོས་སུ་ཡིན་པ་
སངས་རྒྱས་ཀྱི་ལུང་གིས་ཟིན་པ་དེ་ལྟ་བུ་དང་། དེ་བཞིན་སྤྲུལ་བའི་སྐྱེས་མཆོག་དམ་པ་
མང་བོས་རྗེ་བཙུན་འཇམ་པའི་དབྱངས་མིའི་གཟུགས་ཀྱི་རྣམ་པར་ཤར་བ་རྒྱལ་བ་བློ་
བཟང་གྲགས་པ་ཡིན་པ་ལུང་བསྟན་མང་བོ་ཡོད། དེ་ལྟར་བླ་མ་འཇམ་པའི་དབྱངས་ཀྱི་
སློབ་མ་དང་རྗེས་འཇུག་པ་ཞིག་ཡིན་ཕྱིན། འཇམ་པའི་དབྱངས་དྲག་ཏུ་ཁྲོས་པ་དཔལ་
རྡོ་རྗེ་འཇིགས་བྱེད་འདི་ལྟ་བུ་ཡི་དམ་དུ་བརྟེན་ན། བླ་མ་ཡང་འཇམ་དབྱངས། ཡི་དམ་



བཀའ་སློབ་ཟིན་བྲིས་ཕྱོགས་བསྒྲིགས།
ཡང་འཇམ་དབྱངས་ཡིན་པས་རྟེན་འབྲེལ་གྱི་གནད་ཆེན་པོ་དང༌། རི་བོ་དགེ་ལྡན་
པའི་དགོན་པ་ཐམས་ཅད་ཀྱིས་འཇིགས་བྱེད་གསུང་བའི་སྲོལ་ཚུགས་པ་ཡང་རྒྱུ་མཚན་
དེ་ཡིས་རེད། དེས་ན་ད་རེས་ཁྱེད་རྣམས་ལ་རྗེ་བཙུན་འཇམ་པའི་དབྱངས་དྲག་ཏུ་ཁྲོས་
པ་ད པལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་ང བང་གི་རིམ་པ་རྣམས་འབུལ་རྒྱུ་
སོང་བ་རེད། ས་ཆ་འདི་ལ་སྔོན་ཆད་སྐྱེས་བུ་དམ་པ་མང་བོ་བྱོན་ནས། ས་བསླངས། ས་
བརྟགས་སོགས་སོང་ཚར་ཡོད་པ་རེད། དེ་བཞིན་ཁ་སང་སྟ་གོན་གྱི་སྐབས་སུ་ཡང་དམིགས་
པ་དེ་ལྟར་བཟུང་བ་ཡིན། ད་ལྟ་ཁྱེད་རང་རྣམས་དཀྱིལ་འཁོར་དུ་འཇུག་དགོས་པ་རེད།
འཇུག་དགོས་པ་ལ་ཁྱེད་རང་རྣམས་དཀྱིལ་འཁོར་གྱི་ཕྱི་རོལ་གྱི་ཤར་སྒོའི་ཐད་དུ་ཡོད་
སྙམ་པ་དང་། བླ་མ་ཡང་དཀྱིལ་འཁོར་གྱི་གཙོ་བོ་དཔལ་རྡོ་རྗེ་འཇིགས་བྱེད་དངོས། རྗེ་
བཙུན་འཇམ་པའི་དབྱངས་དང་དབྱེར་མེད་པ་ཞིག་བསྒོམ་ན། རྡོ་རྗེ་འཇིགས་བྱེད་
འདིས་ཕ་རྒྱུད་མ་རྒྱུད་ཐམས་ཅད་ཀྱི་གོ་ཆོད་པ་རེད། འདི་གཞན་དང་མི་འདྲ་བའི་རྒྱུ་
མཚན་ནི། རྒྱུ་དུས་སུ་རྗེ་བཙུན་འཇམ་པའི་དབྱངས་དང་། འབྲས་བུ་དཔལ་རྡོ་རྗེ་འཇིགས་
བྱེད་ཀྱང་རྗེ་བཙུན་འཇམ་པའི་དབྱངས་ཀྱི་དབུ་དགུའི་ནང་དུ་ཡོད་པར་མ་ཟད། ཐུགས་
ཀའི་ཏིང་ངེ་འཛིན་སེམས་དཔའ་ལ་ཡང་རྗེ་བཙུན་འཇམ་པའི་དབྱངས་བཀོད་ཡོད་པ་
ལ་སོགས་གཞན་དང་མི་འདྲ་བའི་བྱིན་རླབས་ཀྱི་ཚན་ཁ་ཆེན་པོ་རེད། རྡོ་རྗེ་འཇིགས་
བྱེད་ལ་ཡང་ཇོ་ལུགས་དང་རྭ་ལུགས་ཞེས་ལུགས་མང་བོ་ཞིག་ཡོད། རྒྱུད་རྟོགས་པ་གསུམ་
པ་ན། དངོས་སུ་རྡོ་རྗེ་འཇིགས་བྱེད་མང་བོ་གསུངས་མེད་པ་རེད་དེ། ཡིན་ན་ཡང་རྭ་ལོ་
ཙཱ་བ་རྡོ་རྗེ་གྲགས་ཀྱི་བརྒྱུད་པ་འདི་རྗེ་ཐམས་ཅད་མཁྱེན་པས་གཙོ་བོར་བཟུང་བ་དང་།
རྒྱུད་རྟོགས་བདུན་དུ་ཤུགས་འབྱུང་དུ་བྱུང་བ་དང་། འདིའི་འཕྲུལ་འཁོར་གྱི་རིམ་པ་དངོས་
སུ་སྟོན་པ་བཅོམ་ལྡན་གྱིས་གསུངས་ཡོད་པ་དེ་དག་གཞིར་བཟུང་སྟེ། རྭ་ལོ་ཙཱ་བ་རྡོ་རྗེ་
གྲགས་ཀྱིས་འདི་རྒྱ་གར་ནས་བོད་དུ་བསྒྱུར་བ་རེད། དེ་ལྟར་བརྒྱུད་པའི་རིམ་པ་ཟམ་མ་
ཆད་པར་བྱོན་པའི་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དབང་གི་རིམ་པ་
73



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྣམས་འབུལ་ལ་ཐོག་མར། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས་ཏེ།
དཀྱིལ་འཁོར་དུ་འཇུག་པའི་དོན་དུ་གསོལ་བ་འདེབས་ད གོས་པ་ཡིན་པས། གསོལ་
འདེབས་ཀྱི་ཚིག་དོན་རྣམས་གོང་དུ་མདོར་བསྡུས་ཤིག་ཞུས་པ་ཐུགས་ལ་བཟུང་ནས།
གསོལ་བ་འདེབས་པའི་རྗེས་ཟློས་མཛད་པའོ། །
༼བར་འདི་ནས་སྒྲ་ཐག་མི་གསལ་བས་ཅུང་ཆད༽ཐམས་ཅད་ཀྱི་སྐུ་ཚེ་ལ་བར་ཆད་གང་ཡོད་
ན། བདག་གི་སྟེང་དུ་སྨིན་པར་ཤོག་ཅིག བདག་དེ་ཚོ་ཐམས་ཅད་ཀྱི་སྐུ་གླུད་དུ་སོང་ན།
སོང་ཆོག་ཆོག་ཡིན་བསམ་པའི་སྨོན་ལམ་དེ་ལྟར་བཏབ་པ་ཡིན་ཏེ། སྨོན་ལམ་གྱི་སྟེང་དུ་
འགྲོ་མ་ཐུབ། ཁོང་སྐུ་ན་གཞོན་དུས་སེམས་ཅན་གྱི་ལས་དང་བསོད་ནམས་དམན་པའི་
སྟོབས་ཀྱིས་སྐུ་མྱ་ངན་ལས་འདས་པའི་ཚུལ་བསྟན་སོང་། སྣང་ཚོད་ལ་འཇིག་རྟེན་མིའི་
བརྩེ་འདང་རི་མོའི་སྟེང་ནས་སོང་ན། ཁོང་རིན་པོ་ཆེས་ང་ལ་ཐུགས་བརྩེ་བ་ཆེན་པོས་རྗེས་
སུ་བཟུང་ནས། ངེད་དཔོན་གཡོག་ཕན་ཚུན་གཅིག་ལ་མི་ཟ་དང་གཅིག་ལ་མི་བཤད་མེད་
པ་ཁྱེད་ཚོའི་སེམས་ན་ཡང་ཡོད་རྒྱུ་རེད། སྔོན་ཆད་ཁོང་འདིར་གདན་འདྲེན་ཞུ་དུས། ཀྲུང་
དབྱང་གི་མི་སྣ། ཞིང་ཆེན་དང་ཁུལ་རྫོང་གི་དཔོན་པོ་ཚང་མས་ཁྱེད་བྱམས་མེར་ཕེབས་མི་
ཉན། ཐག་རིང་ཞིང་ལམ་མི་བཟང་ཞེས་ཚང་མས་འཐད་པ་མ་བྱས་རུང་། ཁོང་ནས་ང་ལ་
ཁྱེད་ཀྱི་ཕ་ཡུལ་རེད། ཁོང་འགྲོ་དགོས་ཞེས་ཐུགས་བརྩེ་བ་ཆེན་པོས་ས་འདིར་ཞབས་ཀྱིས་
བཅགས་ཤིང་བྱིན་གྱིས་བརླབས་པ་སོགས་ངེད་དཔོན་གཡོག་འཇིག་རྟེན་མིའི་སྟེང་གི་
སོང་ན་དེ་འདྲའི་བརྩེ་འདང་རི་མོ་ཡོད་པ་ཡིན། རྟོགས་པ་ལྷའི་ངོ་ཐད་ནས་སོང་ན། པཎ་
ཆེན་སྣང་བ་མཐའ་ཡས་ནམ་མཁའི་ཉི་ཟླའི་ཆ་ཡ། བོད་ཁ་བ་ཅན་གྱི་འགོ་འདྲེན་རེད།
ཁོང་མ་བཞུགས་ན་སེམས་མི་བདེ་བ་ལོས་ཡོད། དེ་ལ་བརྟེན་ནས་ནད་གཞི་ཞིག་བྱུང་བ་
སོགས་ཀྱིས་ཡུན་རིང་ན་ངའི་ནད་འདི་ཡང་ཧ་ཅང་ཚེགས་མི་ཉན་པའི་ནད་ཞིག་རེད།
དེའི་སྟབས་བཤད་པ་མང་བོ་དེ་རིང་མི་བྱེད། སང་ཉིན་ཡང་ཕྲན་ཚེགས་རེ་བཤད་པ་བྱས་
ན་ཆོག སང་ཉིན་དཔལ་རྡོ་རྗེ་འཇིགས་བྱེད་དཔའ་བོ་གཅིག་པ་རེད།
，
78



བཀའ་སློབ་ཟིན་བྲིས་ཕྱོགས་བསྒྲིགས།
༼ བར་འདི་ནས་ཆད དམ་པའི་ཆོས་ཟབ་མོ་འདེམས་གསེས་བྱེད་དགོས་ན། གང་འདོད་
འདོད་དུ་ཡོད་པའི་ཚད་དེ་འདྲ་རེད། ལྷག་པར་དམ་པའི་ཆོས་ཀྱི་ནང་ནས་ཀྱང་། འདོད་
ཆགས་ལམ་འཁྱེར་གྱི་དབང་དུ་བྱས་ན། རྒོད་དང་བལྟ་དང་ལག་བཅངས་དང་། །གཉིས་
གཉིས་འཁྱུད་དང་རྣམ་པ་བཞི། །སྲིན་བུའི་ཚུལ་གྱིས་རྒྱུད་བཞིར་གནས། །ཞེས་གསུངས་པ་
ལྟར། བྱ་རྒྱུད། སྤྱོད་རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་པའི་རྒྱུད་བཅས་གསང་
སྔགས་ལ་རྒྱུད་སྡེ་ཆེན་པོ་བཞི་ཡོད། དེ་ལས་ཀྱང་ད་ཐེངས་སྐབས་སུ་བབས་པ་དཔལ་རྡོ་རྗེ་
འཇིགས་བྱེད་འདི་ལྟ་བུ་ལ་མཚོན་ན་ཐུན་མོང་མ་ཡིན་པའི་ཁྱད་པར་ཆེན་པོ་ཡོད། དཔལ་
རྡོ་རྗེ་འཇིགས་བྱེད་འདི་ཉིད་བླ་མེད་ཀྱི་རྒྱུད་ཡིན་པར་མ་ཟད། བླ་མེད་ཀྱི་རྒྱུད་ལ་ཕ་རྒྱུད་
དང་མ་རྒྱུད་གཉིས་ཡོད་པ་ལས། དཔལ་རྡོ་རྗེ་འཇིགས་བྱེད་འདི་ལ་ཕ་རྒྱུད་མ་རྒྱུད་གཉིས་
ཀའི་གནད་མཐར་ཐུག་པ་ཚང་ཡོད་པ་ཡིན། གནད་དང་བོ། རྒྱུ་མ་དང་མེ་ཐབ་ཀྱིས་གསང་
བ་འདུས་པ་ནས་བཤད་པའི་སྒྱུ་ལུས་དང་འོད་གསལ་སྟོན་ཅིང་། ཁ་ཊཾ་ག་འདི་མ་རྒྱུད་མ་
གཏོགས་ཕ་རྒྱུད་རྐྱང་བ་ལ་ཁ་ཊཾ་ག་འཛིན་པ་མེད། དཔལ་རྡོ་རྗེ་འཇིགས་བྱེད་ཀྱི་ཕྱག་
མཚན་གྱི་ནང་དུ་ཁ་ཊཾ་ག་ཡོད་པས། ཁ་ཊཾ་ག་འདིས་འཁོར་ལོ་བདེ་མཆོག་ནས་གསུངས་
པའི་བདེ་སྟོང་གི་རྣམ་བཞག་ཙམ་སྟོན་པ་རེད། དེ་མ་ཟད་རྡོ་རྗེ་འཇིགས་བྱེད་ཀྱི་དབང་གི་
ཁྱད་པར་ཐུན་མོང་མ་ཡིན་པ་ནི། མེ་ཐབ་ནི་ཤེས་རབ་གཞན་ལས་ཀྱང་ཆེ་བར་མཚོན་པ་
དང༌། སྡིགས་མཛུབ་ཀྱིས་ནི་འཇིག་རྟེན་ལས་འདས་པའི་ལྷ་ལ་ཉོན་ཅིག་ཅེས་བཀའ་བསྒོ་
པ་ཡིན་པས། རང་རེ་ཚོས་རྡོ་རྗེ་འཇིགས་བྱེད་འདི་ཡི་དམ་དུ་བརྟེན་ན། ཆོས་ལ་བར་ཆད་
སྟེང་གདོན་གཟའ་དང་འོག་གདོན་ཀླུ། བར་གདོན་བཙན་དང་རྒྱལ་པོའི་གནོད་པ་གང་
བྱུང་རུང་། རྡོ་རྗེ་འཇིགས་ཀྱིས་མ་ཐུལ་བ་དང་མ་ཐུབ་པ་གང་ཡང་མེད། དེས་ན་རྡོ་རྗེ་
འཇིགས་བྱེད་འདི་ལྟ་བུ་ཡིད་དམ་ལ་བརྟེན་ན་ཆོས་འགོ་ཐོན་པ་ཞིག་ཡོང་བར་མ་ཟད།
རྒྱུད་གཞན་ལ་མེད་པའི་ཕ་རྒྱུད་མ་རྒྱུད་གཉིས་ཀའི་དོན་ཚང་བས་ན། སྐྱེས་བུ་གསལ་ཤིང་
의무 의
79



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་བསྐྱོན་པས་མི་དགེ་བ་བཅུ་དང་ཆོས་སྤོང་གི་ལས་མཚམས་མེད་པ་ལྔ་ལ་སོགས་པ་སྡིག་
པ་ཆེན་པོ་ཐམས་ཅད་ཀྱང་དཔལ་རྡོ་རྗེ་འཇིགས་བྱེད་ཀྱི་རིམ་གཉིས་ཀྱི་རྣལ་འབྱོར་ཉམས་
སུ་བླངས་ན། དེ་ཐམས་ཅད་འདག་པར་ནུས་གསུངས་པ་རེད། །
སྤྱིར་ན་དཔལ་རྡོ་རྗེ་འཇིགས་བྱེད་ནི་རྗེ་བཙུན་འཇམ་དཔལ་དབྱངས་དྲག་ཏུ་ཁྲོས་
པ་ཡིན་ཞིང་། རྗེ་བཙུན་འཇམ་པའི་དབྱངས་ནི་རྒྱལ་བ་ཀུན་གྱི་ཡབ་སྟེ། ཁོང་གིས་དང་
བོ་རྒྱལ་བའི་སྲས་པོ་ལྟ་བུའི་ཚུལ་གྱིས་རྒྱལ་བ་ཐམས་ཅད་ཀྱི་མདུན་ན་འདོན་མཛད་དེ།
ཟབ་མོ་ལྟ་བའི་ལམ་ལ་སོགས་པ་ཐམས་ཅད་ཐོས་པར་མཛད་པས་ཤེས་རབ་ཀྱི་ལྷ་ཡིན་
སྟབས། རང་ཅག་རྣམས་ཀྱིས་འཁོར་བ་ཐོག་མེད་ནས་བསགས་པའི་ལས་ངན་པའི་སྡིག་
སྒྲིབ་བག་ཆགས་དང་བཅས་པའི་རྩ་བ་གང་ལ་ཐུག་ཅེ་ན། བདག་འཛིན་མ་རིག་པ་འདི་
ལ་ཐུག་ཡོད་པས། འདི་གཅོད་པ་ལ་རྗེ་བཙུན་འཇམ་པའི་དབྱངས་ཡི་དམ་དུ་བརྟེན་ན་
ལྷག་པར་ནུས་མཐུ་ཆེ་བ་རེད། དེས་ན་རྗེ་བཙུན་འཇམ་པའི་དབྱངས་དྲག་ཏུ་ཁྲོས་པ་ནི་
དཔལ་རྡོ་རྗེ་འཇིགས་བྱེད་ཡིན་པས། རྡོ་རྗེ་འཇིགས་བྱེད་འདི་ལ་རྒྱུ་དུས་སུ་ཡང་རྗེ་བཙུན་
འཇམ་པའི་དབྱངས་ཡོད་པ་དང་། འབྲས་དུས་ཀྱི་སྐུ་རང་ལ་ཡང་རྗེ་བཙུན་འཇམ་པའི་
དབྱངས་ཀྱི་ཞལ་ཡོད། ཐུགས་ཀར་ཏིང་ངེ་འཛིན་གསོགས་པ་ཡང་རྗེ་བཙུན་འཇམ་པའི་
དབྱངས་ཡིན་པས། རྗེ་བཙུན་འཇམ་པའི་དབྱངས་སྒྲུབ་པ་དང་ཁྱད་པར་མེད་པར་ཐོས་
བསམ་སྒོམ་གསུམ་དང་དམ་པའི་ཆོས་ཀྱི་དོན་མི་གོ་བ། ཡིད་ལ་འཛིན་མི་ཐུབ་པ་གང་
བྱུང་ན། དཔལ་རྡོ་རྗེ་འཇིགས་བྱེད་ཡི་དམ་དུ་བསྟེན་ན། འཇམ་དཔལ་ཞི་ཁྲོ་ཟུང་དུ་འབྲེལ་
ཡོད་པས། ཆོས་ལ་ཆོས་འགོ་ཐོན་པ་ཞིག་འབྱུང་བའི་གནད་ཤིན་ཏུ་ཆེ་བ་རེད། དེའི་
སྟབས་སྐྱེས་བུ་དམ་པ་སྔ་མ་ཐམས་ཅད། ལྷག་པར་དུ་རི་བོ་དགེ་ལྡན་པ་ཚང་གིས་དཔལ་རྡོ་
རྗེ་འཇིགས་བྱེད་འདི་ཡི་དམ་དུ་བསྟེན་པ་རེད། དཔལ་རྡོ་རྗེ་འཇིགས་བྱེད་ལ་གཤིན་རྗེ་
རབ་འབྱམས་ལ་སོགས་ལྷ་སྐུའི་རྣམ་པ་སྟོན་ཚུལ་མི་འདྲ་བ་མང་བོ་ཞིག་ཡོད་མོད་ཀྱང་།
80



བཀའ་སློབ་ཟིན་བྲིས་ཕྱོགས་བསྒྲིགས།
རང་རེ་ཚོ་ལ་སྒྲུབ་སླ་བ་དང་འདོན་སླ་བ་ནི་དཔལ་རྡོ་རྗེ་འཇིགས་བྱེད་དཔའ་བོ་གཅིག་
པ་འདི་རེད། དེའི་སྟབས། རི་བོ་དགེ་ལྡན་པ་ཚང་གི་དགོན་པ་སོ་སོའི་རྒྱུན་འདོན་ལ་རྡོ
རྗེ་འཇིགས་བྱེད་དཔའ་གཅིག་བྱེད་ཀྱི་ཡོད་པ་ལ་ད གོས་པ་ཆེན་པོ་ཡོད། ད་རེས་གང་
ལྟར་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབ་པ་ལ། བསྒྲུབ་ན་འགྲུབ་སླ་བའི་ལྷག་པའི་ལྷ་ཞིག་
བསྟེན་པར། སྙིགས་དུས་ཀྱི་ཚེ་ཐུང་གཅིག་ལ་རབ་བྱུང་ན། འདི་ལ་སངས་རྒྱས་ལག་གཏོད་
ཀྱི་གདམས་པ་ཞེས་སྔགས་བླ་མེད་ལ་བརྟེན་ནས་ཚེ་གཅིག་ལུས་གཅིག་ལ་འཚང་རྒྱ་ནུས་
པ་དང་། དེ་ལྟར་མ་བྱུང་ན་ཡང་། བར་དོ་ལོངས་སྤྱོད་རྫོགས་པ་སྒྱུ་མའི་སྐུ། །མཆོག་གི་དངོས་
གྲུབ་བརྙེ ས་ཞེས་གསུངས་པ་ལྟར། རྗེ་ཐམས་ཅད་མཁྱེན་པས་ཀྱང་། བར་དོ་ལོངས་སྤྱོད་
རྫོགས་པ་སྒྱུ་མའི་སྐུ་བརྙེས་པའི་ཚུལ་མཛད་པ་ཡིན་པས། གསང་སྔགས་འདི་ལ་བརྟེན་
ན་བར་དོ་ལ་ལོངས་སྤྱོད་རྫོགས་པའི་སྐུ་ཐོབ་པ་དང༌། ཡང་ན་སྐྱེ་བ་དྲུག་གམ་བདུན།
བཅུ་དྲུག་ཚུན་དུ་ངེས་པར་ཐར་བའི་ལམ་སྣ་ཟིན་པ་ཞིག་ཡོང་བ་མདོ་རྒྱུད་དག་ཏུ་མང་
བོ་གསུངས་ཡོད་པ་དེ་ལྟ་བུའི་བླ་མེད་ཀྱི་རྒྱུ་སྡེ་འདིའི་ཕན་ཡོན་ལ་སོགས་བསམ་ནས།
འདི་ལྟ་བུའི་ཡི་དམ་གྱི་ལྷ་ཁྱད་པར་ཅན་འདི་བསྟེན་ནས་རིམ་གཉིས་ཀྱི་རྣལ་འབྱོར་
ཉམས་སུ་བླངས་ན། རང་རེ་ཚོ་ལ་དེ་ལས་ལྷག་པའི་ཆོས་ཟབ་མོ་ཁྱད་པར་ཅན་ཐོབ་རྒྱུ་
མེད། དེ་ལ་ཡང་དབང་ལུང་མ་ཐོབ་པར་སྒྲུབ་པ་ཉམས་ལེན་བྱས་ནས་ཡིད་དམ་གྱི་ལྷར་
བསྟེན་ཀྱང་དངོས་གྲུབ་ཐོབ་དཀའ་བ་རེད། དེའི་སྟབས། ཐོག་མར་ངེས་པར་ནས་ཀྱང་
དབང་ལེན་དགོས་པས། ད་ལྟ་ཁྱེད་རང་རྣམས་ལ་དཔལ་རྡོ་རྗེ་འཇིགས་བྱེད་དཔའ་བོ་
གཅིག་པའི་དབང་གི་རིམ་པ་རྣམས་འབུལ་བ་སྐབས་སུ་བབས་པ་ཡིན། འདི་ནས་ཆང་དོ། །
དཔེར་ན། དཔལ་རྡོ་རྗེ་འཇིགས་བྱེད། དུས་འཁོར། ཀྱེ་རྡོར། གསང་འདུས། བདེ་
མཆོག་ལ་སོགས་ཐམས་ཅད་རྡོ་རྗེའི་རིགས་ཏེ་མི་བསྐྱོད་པའི་རིགས་ཡིན་པས། དབུས་ལ་
མི་བསྐྱོད་པ་དང་། ཤར་ཕྱོགས་ལ་རྣམ་པར་སྣང་མཛད། ལྷོ་ཕྱོགས་ལ་རིན་ཆེན་འབྱུང་
81



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
ལྡན། ནུབ་ཕྱོགས་ལ་འོད་དཔག་མེད་ཡིན་པས། བྱང་ཕྱོགས་ལ་ཆོས་ཀྱི་རྡོ་རྗེ་དེ་གྲུལ་
བུམ་འཛིན་པ་དེ་ལྟར་བྱེད་ཀྱི་ཡོད། ཐུགས་རྗེ་ཆེན་པོ་ལྟ་བུ་ལ་དབུས་འོད་དཔག་མེད་ཀྱི་
གཟུགས་ཡིན་སྟབས། དབུས་ལ་ཆོས་ཀྱི་རྡོ་རྗེ་ཞེས་འདོགས་པ་རེད། རྣམ་པར་སྣང་
མཛད་ཀུན་རིག་ལྟ་བུ་ཡིན་ན་གཙོ་བོ་ལ་སྣང་མཛད་རྡོ་རྗེ་ཞེས་དབུས་ལ་སྣང་མཛད་རྡོ་
རྗེ་དང་ཤར་ལ་མི་བསྐྱོད་པ་ཞེས་དེ་ལྟར་སྐོར་བ་བྱས་ནས་འགྲོ་བ་རེད། འདི་ལ་སྣང་
མཛད་རྡོ་རྗེ་དང་རྣམ་སྣང་རྡོ་རྗེ་ཟེར་བ་གང་ཡིན་ན་ཁྱད་པར་མེད། དོན་ཡོད་གྲུབ་པའི་
ཕྱོགས་སུ་སོང་ན་དོན་གྲུབ་རྡོ་རྗེ་འམ། ལས་ཀྱི་རྡོ་རྗེ་ཞེས་བྱ་བའི་དབང་གིས་ལས་ཀྱི་རྡོ་
རྗེ་བཏགས་ན་ཡང་ཆོག་པ་རེད། འོད་དཔག་མེད་རྡོ་རྗེ་ཡིན་ན་མེ་ཏོག་གི་མིང་འདོགས་
ཚུལ་ལ་མིང་བསྡུས་པ་བྱས་ནས་ཆོས་ཀྱི་རྡོ་རྗེ་ཞེས་བཏགས་ཡོད། རིན་པོ་ཆེ་ལ་རིན་འབྱུང་
རྡོ་རྗེ་ཞེ་ན་ཡང་མི་ཆོག་པ་མེད། རྒྱུན་ལྡན་དུ་རིན་ཆེན་རྡོ་རྗེ་ཟེར་བཞིན་ཡོད། དེ་ཚོ་ཕྱག་
ལེན་རེད། གསང་སྔགས་ལ་ཕྱག་ལེན་ཧ་ཅང་གལ་ཆེན་པོ་ཡིན། ལྷག་པར་དུ་བླ་བྲང་བཀྲ་
ཤིས་འཁྱིལ་གྱི་བརྒྱུད་པ་ཁོ ང་ཨ་ཁུ་རྡོ་རྗེ་འཆང་ཤེས་ར བ་རྒྱ་མཚོ་མཆོག་ནས་ཟམ་མ་
ཆད་པར་བརྒྱུད་པ་འདི་མ་འོངས་དུས་སྙིགས་མའི་སྐབས་སུ་གང་བྱུང་མང་བྱུང་མི་བྱེད་
པའི་ཆེད་འདི་ལ་ཧ་ཅང་ནན་ཏན་བྱེད་པ་ཡིན། དེའི་སྟབས་ཁྱེད་རྣམ་པ་ཚོས་ཀྱང་ཕྱིན་
ཆད་དབང་ལུང་རེ་གནང་ན་ཕྱག་བཞེས་མ་ཉམས་པ་བྱེད་རྒྱུ་བཀའ་དྲིན་ཆེན་པོ་རེད།
ཀུན་མཁྱེན་འཇིགས་མེད་དབང་བོ་ཚང་གིས་དབང་ལུང་གི་སྐབས་སུ་ཅུང་གུ་ཡངས་མོ་
བྱས་པས། ཡེ་ཤེས་པ་འབེབས་པའི་སྐབས་སོགས་སུ་ལྷ་འབེབས་འབེབས་བྱས་ནས་སློབ་
མའི་གྲལ་དུ་གཡོ་འགུལ་བྱེད་པ་སོགས་བྱུང་ཚོད་རེད། ལ་ལ་ཚོ་དེ་ལ་བརྟེན་ནས་སྲོག་
རླུང་ཞུགས་སོང་བས། རྗེས་སུ་ཡེ་ཤེས་པ་འབེབས་ན་སྙིང་ལ་ཞུགས་པ་ལས་ལྷ་འབེབས་
འབེབས་བྱེད་རྒྱུ་མེད་པའི་བཀའ་དང་དམ་བཞག་གནང་བ་རེད། རང་གིས་ལས་གང་
འ གྲུབ་པ་སྤྱན་དར་ཅུང་ཟད་གྲོལ་ནས་དཀྱིལ་འཁོར་གྱི་སྟེང་གི་ཕ་རོལ་ལ་གཟིགས་
82



བཀའ་སློབ་ཟིན་བྲིས་ཕྱོགས་བསྒྲིགས།
ཞེས་ཚེ། སྔོན་གྱི་གསུང་རྒྱུན་ལ། ཀུན་མཁྱེན་འཇིགས་མེད་དབང་བོ་ཚང་གིས་ཁོང་གི་
སློབ་མ་ཞིག་ལ། ཁྱོད་ལ་ཅི་ཞིག་སྣང་ཞེས་པར། ཁོའི་མིག་ལམ་དུ་དྲ་བ་དྲ་ཕྱེད་སྣང་ཞེས་
པའི་བཤད་སྲོལ་ཡོད། དེ་བཞིན་སྐྱེས་བུ་དམ་པ་སྔོན་མ་ཚོའི་ཕྱག་བཞེས་ལ་ཁྱེད་ཚོའི་
མིག་ལམ་དུ་ཅི་ཞིག་འཆར་ཞེས་དྲི་བ་དྲིས་ལན་བྱས་ན་མི་ཆོག་པ་མེད། འོན་ཀྱང་། དེང་
སང་ཕྱག་ལེན་དེ་དག་ཐམས་ཅད་ས་བཅད་མ་སྟོང་བ་ཙམ་དུ་གྱུར་སོང་། གང་ལྟར་དེ་
རིང་ངས་དབང་ལུང་འདི་འདྲ་མང་བོ་བཏོན་པ་ལ། ཆུང་ཆུང་ཚོ་ལ་ཁྱེད་ཚོས་དཀྱིལ་
འཁོར་མཐོང་སོང་ངམ་ཞེ་ན། ཁང་བ་ཆུང་ཆུང་ཞིག་ཡོད་པ་དེའི་ནང་དུ་ཅི་ཡོད་མ་ཤེས་
ཟེར་ན་མི་བཟང་བས། དེ་རིང་དུས་ཚོད་ལ་མ་བལྟས་པར་ཁྱེད་ཚོ་ཚང་མ་ལ་དཀྱིལ་
འཁོར་མཐོང་དུ་བཅུག་པ་ཡིན། དཀྱིལ་འཁོར་མཐོང་དུ་བཅུག་པ་ལ་ཕན་ཡོན་ཆེ་བ་
དང༌། དེ་ནས་མེ་ཏོག་འདོར་བ་ཞེས་པ་ཅི་ཡིན་དོན་གོ་བ་ཞིག་བྱུང་ན་བཟང་བསམ་པ་
ཡིན། མེ་ཏོག་ཕྱག་ཐལ་མོ་སྦྱར་བའི་བར་དུ་བཟུང་ནས་རང་གི་དཀྱིལ་འཁོར་གྱི་གཙོ་བོ་
རྒྱལ་བ་རིགས་ལྔ་གང་ལ་འབྲེལ་ཡོད་ན་དེའི་དབུ་ལ་ཕོག་པར་ཤོག་ཅིག་སྙམ་དུ་སྨོན་
ལམ་བཏབ་ནས་མེ་ཏོག་དོར་ན། མ་འོངས་པ་ན་ལྷ་དེ་དང་དེའི་ངོ་བོར་མངོན་པར་རྫོགས་
པར་འཚང་རྒྱ་བའི་ས་བོན་ཁྱད་པར་ཅན་བསྐྲུན་པ་ཡིན་པས། འདི་ལ་རྟེན་འབྲེལ་གྱི་གནད་
ཆེན་པོ་ཡོད་པ་རེད། འདི་ནས་སྒྲ་ཐག་མི་གསལ་བས་ཅུང་ཆད ༽
སྣང་ཚོད་ལ་སྟོང་ཉིད་དངོས་གནས་པ་ཐུགས་རྒྱུད་ལ་མ་འཁྲུངས་པའི་ཚུལ་སྣང་
ནས། དབུ་མ་བ་དཔའ་བོ་རྡོ་རྗེ་ལ་རྗེ་བཙུན་འཇམ་པའི་དབྱངས་ལ་ཞུར་བཅུག་པ་ན།
རྗེ་བཙུན་འཇམ་པའི་དབྱངས་ཀྱིས་ཁྱེད་ཀྱི་ལས་ཉོན་གྱི་སྡིག་སྒྲིབ་སོགས་དག་པའི་ཆེད་
དུ་ཚོགས་བསགས་སྒྲིབ་སྦྱོང་མ་བྱས་ན། སྟོང་ཉིད་ཀྱི་ལྟ་བ་ཡང་དག་པ་རྒྱུད་ལ་སྐྱེ་རྒྱུ་
དཀའ་བར་འདུག་ཅེས་སྐུལ་མ་མཛད་པ་ལ་བརྟེན་ནས། འོལ་ཁ་ཆོས་ལུང་དུ་ཕེབས་ཏེ།
ཉིན་རེ་ལ་ཕྱག་མང་བོ་དང་རྡོའི་མཎྜལ་ཕྱག་ངར་གྱིས་ཕྱིས་ནས་ཕུལ་བས། པགས་པ་ཕྲ་
83



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་ཁྲག་བརྡོལ་བ་དེང་སང་ཡང་མཇལ་རྒྱུ་ཡོད་པ་དེ་འདྲ་རེད། དེ་ལྟ་བུའི་སྒྲུབ་པ་སྙིང་
བོར་མཛད་པ་ལ་བརྟེན་ནས། མཐར་རྗེ་བཙུན་འཇམ་པའི་དབྱངས་ཀྱི་ཞལ་གཟིགས་
ཤིང་། རྗེ་བཙུན་འཇམ་པའི་དབྱངས་ཀྱིས་དངོས་སུ་སྟོང་ཉིད་ཀྱི་ལྟ་བའི་དོན་རྣམས་གསུངས་
པ་ལ་བརྟེན་ནས་སྟོང་ཉིད་ཀྱི་ལྟ་བ་ཐུགས་རྒྱུད་ལ་འཁྲུངས་པའི་ཚུལ་མཛད་ནས་རྟེན་
འབྲེལ་བསྟོད་པ་སྟེ། ལེགས་བཤད་སྙིང་བོ་ཆུང་བ་བརྩམས་པ་རེད། མཁས་པ་སུ་ཡིན་ན་
ཡུན་རིང་བོའི་བར་དུ་བརྟག་དཔྱད་མ་བཏང་ན། སྒྲོ་འདོགས་ཆོད་དཀའ་བས། སྔོན་
ཆད་གུང་རི་རྒྱལ་མཚན་བཟང་བོས་རྗེ་ཐམས་ཅད་མཁྱེན་པའི་མདུན་ནས་ལྟ་བའི་
ཁྲིད་ཞུས་ནས་ཟིན་བྲིས་སུ་བཏབ་པར། ཁོང་གིས་བོད་སྔ་མ་ཚོའི་མདུན་ནས་སྟོང་ཉིད་
ཀྱི་ལྟ་བ་མང་བོ་གསན་པས། དེའི་ཤན་ཞུགས་ཀྱིས་རྗེའི་གསུང་བཤད་ཟིན་བྲིས་བྱས་པ་
ལ་ཡང་། དེ་ལ་ཡང་ན་ཞེས་བོད་མཁས་པ་སྔ་མ་ཚོའི་ལུང་དོན་བཞག་པ། མཁས་གྲུབ་
རིན་པོ་ཆེའི་ཐུགས་ལ་མ་བབས་པར། གུང་རི་རྒྱལ་མཚན་བཟང་བོ་ལ། ཁྱོད་ལ་སྟོན་པ་
གཅིག་གིས་མི་ཆོག་པར་སྟོན་པ་གཉིས་དགོས་པ་ཨེ་རེད་ཅེས་བཀའ་བཀྱོན་གནང་བ་
རེད། གུང་རི་རྒྱལ་མཚན་བཟང་བོའི་བླ་མའི་གཙོ་བོ་རྗེ་ཐམས་ཅད་མཁྱེན་པ་རེད། རྗེས་
སུ་བྱམས་ཆེན་ཆོས་རྗེའི་སློབ་མའི་གཙོ་བོར་གྱུར་བ་རེད། བྱམས་ཆེན་ཆོས་རྗེ་རྗེས་སུ་
གོང་མའི་དབུ་བླར་ཕེབས་པས། གུང་རི་རྒྱལ་མཚན་བཟང་བོས་བཀའ་བཀྱོན་མ་ཐེག་
པར་སེམས་ཅུང་སྐྱོ་བའི་ཚུལ་གྱིས་གསུང་མགུར་གནང་བར། བློ་བཟང་གྲགས་པ་དགའ་
ལྡན་གནས་སུ་གཤེགས། །བྱམས་ཆེན་ཆོས་རྗེ་མི་དབང་གཙུག་ན་མཛེས། །དམ་ཉམས་
ཕལ་ཆེར་་་་་་༌ཕྱོགས་སུ་སོང་། །རྒྱལ་མཚན་བཟང་བོ་གངས་རིའི་ཁྲོད་འདིར་གནས། །
ཞེས་གསུངས་པའི་ལོ་རྒྱུས་ཡོད། གང་ལྟར་སྟོང་ཉིད་ཀྱི་ལྟ་བ་རྒྱུད་ལ་སྐྱེ་རྒྱུ་དཀའ་མོ་རེད་
དེ། ཡིན་ན་ཡང་བག་ཆགས་ཅི་ཐུབ་ཞིག་བྱས་ན། འོལ་སྤྱི་ཙམ་གྱི་ངེས་རྙེད་པ། །དེ་ལའང་
མཆོག་གི་དངོས་གྲུབ་སྟེར། །གསུངས་པས། འོལ་སྤྱི་སྟེ་དོན་སྤྱི་ཙམ་གྱི་སྣང་བ་རེ་འཆར་
84



བཀའ་སློབ་ཟིན་བྲིས་ཕྱོགས་བསྒྲིགས།
རྒྱུ་བྱུང་ན། དེ་ཙམ་གྱིས་ཀྱང་མཆོག་གི་བདེ་བ་སྟེར་ན། སྟོང་བ་ཉིད་ལ་ལག་རྗེས་རེ་ཨེ་ཞོག་
བལྟ་ད གོས་པ་ཡིན་རྒྱུ་རེད། སྟོང་བ་ཉིད་ཟེར་བ་ཆོས་ཐམས་ཅད་རང་བཞིན་གྱིས་མ་
གྲུབ་པར། ཐ་སྙད་སྒྱུ་མ་ལྟར་དུ་གྲུབ་པ་དེའི་སྟེང་དུ་ཉམས་པར་འཇོག་དགོས་པ་རེད།
རང་བཞིན་གྱིས་མ་གྲུབ་ཚུལ་རགས་རིམ་ཞིག་ཞུ་བ་ལ། དཔེར་ན། མི་ཞིག་གི་དབང་དུ་
བཏང་ན། རང་ཉིད་ང་ཞེས་པ་གང་ཡིན། ངའི་མགོ་ང་མིན། ངའི་རྐང་ལག་ནི་ང་མིན།
ཕུང་བོ་ཡང་ང་མིན། ཕུང་བོ་ང་ཡིན་ན་མི་ཤི་བའི་རྗེས་སུ་ཕུང་བོ་ཆ་ཚང་བཞག་ཡོད་
པས། དེར་བལྟས་ན་ང་དེ་ཡང་མ་རེད། དེས་ན་རྣམ་པར་ཤེས་པ་ཟེར་བ་ནི་མིག་གིས་མི་
མཐོང་བས་མེད་ཟེར་ན་ཡོད་པ། ཡོད་ཟེར་ན་མེད་པ་ལྟ་བུ་ཞིག་ཏེ། དེ་ལ་ང་ཞེས་བདག་
ཏུ་འཛིན་པར་རང་བཞིན་གྱི་ངོས་ནས་གྲུབ་སོང་བ་ཅི་ཡང་མེད་ལ། མིང་དང་བརྡས་
བཏགས་པའི་བཏགས་པ་ཙམ་ཞིག་ཡིན་པས། ཐ་སྙད་དུ་སྒྱུ་མ་ལྟ་བུ་ཡིན་པས་མེད་ཅེས་
ཁས་ལེན་མི་ཐུབ་ཤིང་། རང་བཞིན་གྱི་ངོས་ནས་མེད་པ། མགོ་ཡང་ར ང་མིན། ལག་པ་
རྐང་བ་ཡང་རང་མིན། དེའི་ཚོགས་པའི་ཕུང་བོ་དེ་ཡང་རང་མིན། འོ་ན་རྣམ་ཤེས་གཅིག་
པུ་ར ང་ཡིན་ནམ་ཟེར་ན། རྣམ་ཤེས་གར་འགྲོ་ཆ་མེད་ཡིན་པས་དེ་ཡང་མ་ཡིན། དེའི་
སྟབས་བུམ་པ་སོགས་ཕྱིའི་དངོས་པོ་གང་དང་གང་ཡིན་ན། རྟོག་པས་བཏགས་པ་ཙམ་
སྟེ། རང་བཞིན་གྱི་ངོས་ནས་མ་གྲུབ་པས། ལྟོས་ས་ལྟོས་འཇོག་གིས་འཇོག་དགོས། མིག་
ཤེས་ལ་སོགས་མེད་ན་ཁ་དོག་དང་བུམ་པ་ཡང་མེད། དེ་ཡང་མིང་དང་བརྡས་བཏགས་
ནས་བུམ་པ་ཟེར་བ་ལས་མིག་ཤེས་མེད་ན་བུམ་པ་ཡང་མེད་པ་འདྲ་བ་ཡིན། དེ་བཞིན་
ཆོས་གང་དང་གང་ཡིན་ན་རང་གི་ངོས་ནས་གདོད་མ་ནས་མ་གྲུབ་པ་ཡིན་པས། གདོད་
ནས་མ་གྲུབ་པའམ། གདོད་ནས་རང་བཞིན་གྱིས་མ་གྲུབ་པ་ལ་ཟེར་བ་རེད། དེའི་སྟབས་
རང་བཞིན་གྱི་ངོས་ན་གཅིག་ཀྱང་མེད་པ། ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་བོ་ལས།
མིག་མེད། སྣ་མེད། རྣ་བ་མེད། གཟུགས་མེད། སྒྲ་མེད། དྲི་མེད་ལ་སོགས་པ་རང་ག་བའི་
85



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མི་ལ་མིག་མེད་ཅེས་པ་མིན་ཏེ། དེ་དག་ཚང་མ་རང་བཞིན་གྱི་ངོས་ནས་ཕར་བཙལ་ཏེ་
སོང་ན་རང་ངོས་ནས་མ་གྲུབ་པས་མེད་པར་གསུངས་པ་རེད། འོད་ཀྱང་། ཐ་སྙད་དུ་སྒྱུ་
མ་ལྟ་བུ་མིང་དང་དེས་རྟོག་པས་བཏགས་པ་ཙམ་གྱི་ངོ་བོར་མེད་པ་མིན་པ་བརྟེན་ཅིང་
འབྲེལ་འབྱུང་འདི་ལས་ལྷག་པའི་ལྟ་བ་ཞིག་རྒྱུད་ལ་སྐྱེ་རྒྱུ་མེད། རྗེ་ཐམས་ཅད་མཁྱེན་
པས་ཀྱང་། ང པལ་ལྡན་ཟླ་བའི་ལེགས་བཤད་ཀྱི། །འོད་དཀར་ཕྲེང་བས་གསལ་བྱས་པ། །
བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ནི་ངལ་གསོ་ཐོབ། །ཅེས་བླ་མའི་དྲིན་གྱིས་
རྙེད་པ་སྟེ། བླ་མ་དེ་ནི་རྗེ་བཙུན་འཇམ་པའི་དབྱངས་ཁོང་རང་ཉིད་ཡིན་ཟེར་བ་རེད། རྗེ་
ཐམས་ཅད་མཁྱེན་པས། ཐུན་མོང་སྣང་ཚོད་ལ་ད པལ་ལྡན་ཟླ་བ་གྲགས་པའི་དབུ་མ་
འཇུག་པ་རྩ་འགྲེལ་ལ་སོགས་པ་དང་། རྗེ་བཙུན་འཇམ་པའི་དབྱངས་ཀྱིས་རྒྱུན་མི་འཆད་
པར་གསུང་གི་བདུད་རྩི་བསྩལ་བ་ལ་བརྟེན་ནས་སྟོང་ཉིད་ཀྱི་ལྟ་བ་ཐུགས་རྒྱུད་ལ་འཁྲུངས་
པ་དེ་ལྟ་བུ་རེད། དེས་ན་རང་རེ་ཚོས་རྗེ་ཐམས་ཅད་མཁྱེན་པ་དང་ཡི་དམ་འདི་ལྟ་བུ་ལ་
སྙིང་ནས་གསོལ་བ་བཏབ་ཏེ། སྟོང་ཉིད་ཀྱི་ལྟ་བས་རྒྱས་འདེབས་ཤིང་། གསང་བ་སྔགས་ལ་
འཇུག་ན། བཅོས་མའི་རྣལ་འབྱོར་བསྐྱེད་རིམ་དང་མ་བཅོས་པའི་རྣལ་འབྱོར་རྫོགས་རིམ་
ཟེར་བ་བཞིན། འདིའི་མན་གྱི་སྒྲ་ཐག་ལག་ཏུ་མ་འབྱོར་བས་འབྲི་མ་ཐུབ
86



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དབལ་བན་ཚང་ནས་དུས་འཁོར་དབང་ཆེན་
ཐེངས་བདུན་པ་གནང་སྐབས་ཀྱི་
བཀའ་སློབ་བཞུགས་སོ། །
ལོ་རྒྱུས་རྒྱབ་ལྗོང ས་ཁོང་གི་ཉིན་ཐོ་ལས། ༡༩ ༨ ༧ལོའི་སྤྱི་ཟླ་༥ བའི་ཚེས་ ༡༥ ཕྱི་དྲོ་དབལ་བན་ཚང་གི་
ཨ་ཁུ་གཉིས་མཚམས་ཞུས་དང་ད བང་ཆེན་ཞུ་བར་ཡོང་། བསྐལ་བ་འབྲུག་གི་ལོ་ལ་བསྐུར་རྒྱུ་བཤང་། ༡༩ ༨ ༨
ལོའི་ཟླ་གཉིས་པའི་ཚེས་ ༡༥ ལ་ང བ ལ་བན་ཚང་ད བང་ཞུ་བར་ཡོང་། ཚེས་ ༡ ༨ ལ་ པེ་ཅིང་དུ་རྟ བལ་བན་ཚང་
གསར་རྙིང་གི་ང གོན་པ་གཉིས་ནས་ད བང་གི་ལན་ལེན་དང་འཚམས་ཞུ་བར་ཡོང་། ༡༩ ར ར ལོའི་སྤྱི་ཟླ་དྲུག་
པའི་ཚེས་ ༡༤ ཧོར་ཟླ་༥ བའི་ཚེས་ ༡ གི་གསར་ཀན་ལྷོའི་བྲོས་ཅི་ངང་བོ་དང་ཀྲུའུ་ཀྲང་དང་བོ་གཉིས་ནས་ལམ་
འཇུག་ཞུས། རྫོང་གི་འགོ་ཁྲིད་རྣམས་ཀྱིས་བསྐུལ་ནས་ང བལ་བན་ཚང་ལ་ སོང་། མི་རྟ་སྟོང་ལ་ཉེ་བས་བསུ་བ་
བྱས། ཞིང་ནས་ཇ་ཐབ་བྱས། དམག་རུ་བཞི་ན ས་ང ར་མདོ ང ས་ལྔ་བྱས་ནས་བསུ་བ་བྱས། དགོན་པའི་འདུ་ཁང་
སྟེང་དུ་ཞག་ཕབས། སྤྱི་རྩིས་ཀྱི་ཚེས་ ༡༥ བོད་རྩིས་ཀྱི་ཚེས་༢ ཉིན་གྱི་ཕྱི་དྲོ་མཇལ་བ་སྟོང་ཕྲག་གཉིས་ལ་ཉེ་བར་
འདུ་ཁང་ནས་སློབ་མ་རྗེས་འཛིན་གྱི་དབང་བསྐུར་ ཚེས་གསུམ་གྱི་གསར་ཆོ་ག་བསྒྲུབ། ཉིན་གུང་ཇ་འཐུང་ནས་
ངལ་གསོ་མ་བྱས་པར་ཕྱི་དྲོ་བར་དུ་བཏོན། ཧོར་ཟླ་ལྔ་པའི་ཚེས་བཞི་སྟེ་གླང་གི་བཞི་རྒྱལ་ལ་ང ཀྱིལ་འཁོར་ཐིག་
ཆོག་སོགས་ཚང་མ་ཡུན་རིང་བོར་འ གོར། ཕྱི་དྲོ་ང གུང་བསང་ཕུང་དུ་སོང་། ཤ་རི་སོགས་ནས་བསུ་བ་ལྟ་བུའི་
རྟེན་འབྲེལ་འགྲིགས། ཚེས་༥ གསར་ཆོ་ག་བསྒྲུབ། དེ་ནས་ད བལ་བན་ཚང་དགོན་ པའི་ ཤར་ཕྱོགས་ཀྱི་རི་རྩེར་
ཤིང་སློང་ལ་སོང་། ཚེས་༦ གི་གསར་རྙིང་མའི་ང གོན་པར་སོང་། སེར་སྦྲེང་བཅས་གོང་སེར་ཁ་མདོའི་མཆོད་
རྟེན་གྱི་གཟུངས་འཇུག་ལ་མདོ་སྡེ་བསྐལ་བཟང་དང་། རྟེན་འབྲེལ་བསྟོད་པ་སོགས་བྱིན། དགོན་པར་རྒྱན་དྲུག་
མཆོག་གཉིས་ཀྱི་ཞལ་ཐང་བཟོ་གྲུབ་ཐང་ཁ་དགུ་དང་སྐོར་སོགས་ཕུལ། ཕྱིར་༧མ་དབལ་བན་ཚང་ནས་རྟ་གཤིབ་
བྱས། དེ་ནས་ཁམ་པ འི་གདོང་རིང་ནས་དམག་ལ་ བསང་དང་ར བ་གནས་བྱས། ཚེས་ ༡༤ ལ་བདག་འཇུག་
དབང་དང་བརུས་པ་ཉིན་ག ང་ལ་ཆོ་ག་བཏོན། ཚེས་ ༡༦ ལ་ཐུགས་རྗེ་ཆེན་པོའི་ད བང་བསྐུར་ན ས་མཇལ་ཁ་
8)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
- ་
- ་
བཏང་། དགུང་ཁ་ད བལ་བན་ཚང་གི་ཞིང་ལ་སོང་། ཁོང་ཚོར་ཇ་ཀ་ར་སོགས་འཚམས་རྟགས་བྱིན། སློབ་གྲྭ་ལ་
སྒོར་ཁྲི་བཞི་བྱིན། ཚེས་ ༡༧ལ་མཇལ་ཁ་བཏང་། ཞབས་ཞུ་ཚོས་སྦྱིན་བསྲེག་བླུག ཕྱི་དྲོ་རྨ་ཆུའི་ཁར་ཤིང་སློང་
མདོར་བསྡུས་བྱས། ཞེས་དང་། རྣམ་ཐར་ཁ་སྐོང་ལས་ ས་འབྲུག་ ༣ ༡༩ ༨ ༨ ༽ལོར་རྨ་ཆུའི་དབལ་བན་ཚང་རུ་
དགོན་གསུམ་གྱིས་ཞུས་པ་ལྟར། ཁྲི་འདུས་སྲོང་མང་བོ་རྗེས་ཞབས་ཀྱིས་བཅགས་པའི་ཡུལ་གོང་གསེར་ཁ་མདོ་
ནས། ཟླ་ལྔ་བའི་བཅུ་གཉིས་ནས་དུས་འཁོར་ད བང་ཆེན་ཐེངས་བདུན་པ ༽གནང་བ་ལ། མདོ་ཁམས་དབུས་
ཀྱི་གྲུབ་མཐའ་རིས་མེད་ཀྱི་དགེ་འདུན་པ་ཆིག་ཁྲི་ཉིས་སྟོང་དང་དགོན་པ་བརྒྱ་ལྷག་བཅས་ཚོགས་པ་འབུམ་འདུས།
དབང་བ ཤད་ཀྱི་ཞར་ལ་འཆར་གཞིའི་འགོག་ཁབ། བོད་ཀྱི་སློབ་གསོ་དག་ལ་རེམ་དགོས་ཚུལ་གསུངས། སློབ་གྲྭ་
བདུན་ལ་སྒོར་ཁྲི་བཞི་ལྷག་གནང༌། ཞེས་གསུངས་ཤིང་། དེ་ཡང་དུས་འཁོར་དབང་ཆེན་ཐེངས་བདུན་པ་འདི་
ཉིད་ཀྱི་ལོ་རྒྱུས་གནས་ཚུལ་མདོར་བསྡུས་ཙམ་ཞུ་བ་ལ༑ ཁོ ང་ཉིད་བཙོན་གྲོལ་བྱུང་ནས་སྐུ་ཚེའི་སྨད་ལ་དུས་
འཁོར་དབང་ཆེན་ཐོག་དང་བོ་སྟེ། རྣམ་ཐར་དཔག་བསམ་ལྗོན་པ་ལས། དབལ་བན་ཚང་དགོན་གྲོང་འདུས་སྤྱི་ཐུན་
མོང་ནས་གསོལ་བ་བཏབ་པའི་ངོར་ ད པལ་དུས་ཀྱི་འཁོར་ལོའི་དབང་ཆེན་བསྐུར་བའི་དོན་དུ་སློབ་མ་རྗེས་འཛིན་
ས་ཆོག་རྒྱས་པ་སོགས་སྔོན་དུ་བཏང་ནས། ཉིན་དང་བོར་སྟ་གོན། ཉིན་གཉིས་པར་བྱིས་པ་ལྟར་འཇུག་པའི་
ང བ ང་བདུན། ཉིན་གསུམ་པར་གོང་མ་གོང་ཆེན། ཉིན་བཞི་བར་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་
བཅས་དབང་བཅུ་གཅིག་ཡོངས་སུ་རྫོགས་པར་བསྩལ་བས་སྐྱ་སེར་ཁྲི་ཕྲག་བཅུ་ལྷག་ལ་ཐར་བའི་ས་བོན་བསྐྲུན་
ནས་སྐུ་བཞིའི་ས་བོན་ཐེབས་ངེས་སུ་མཛད་དོ། །ཞེས་གསུང ས་པ་བཞིན། བོད་ཁུལ་གྱི་དགོན་པ་བརྒྱ་ལྷག་ནས་
ངགེ་འདུན་པ་ཆིག་ཁྲི་སུམ་སྟོང་ལྷག་དང༌། དད་ལྡན་ཁྱིམ་པ་ཕོ་མོ་ཁྲི་བཅུ་ལྷག་འདུས་པར་གྱུར། དེ་ལྟ་བུའི་དད་
ལྡན་སྐྱ་སེར་སྔ་ན་མ་བྱུང་བའི་འདུས་པ་རྒྱ་མཚོའི་ཚོགས་ལ་དབང་བསྐུར་དང་ལུགས་གཉིས་ཀྱི་བསླབ་བྱ། བོད་
ཀྱི་སློབ་གསོ་དར་སྤེལ་དང་བྱིས་པའི་ནད་ཡམས་སྔོན་འགོག་གི་འཆར་གཞི་ལ་སོགས་འདི་ཕྱིའི་ལེགས་ལམ་སྟོན་
པ་འི་བཀའ་སློབ་གནད་དུ་སྨིན་པ་བསྩལ་བས་ཐམས་ཅད་ཀྱི་ཡིད་དགའ་ཞིང་མགུ་བར་གྱུར། སྐབས་དེར་དབང་གི་
ཡོན་དུ་ཕུལ་བའི་འབུལ་བ་བཀས་གཉིས་བྱས་ནས་ཡུལ་དེ་གའི་དགོན་གསར་རྙིང་དང་སློབ་གྲྭ་ལ་ཕུལ། དེའི་ནང་
ནས་དབལ་བན་ཚང་གི་སློབ་ཆུང་ལ་སྒོར་ཁྲི་ཚོ་ལྔ་གནང་བ་སོགས་ཁོང་གིས་ནམ་རྒྱུན་བོད་མི་དམངས་ཀྱི་རིག་
གན ས་སློབ་ག སོ་དང་དཔལ་འབྱོར་ཡར་རྒྱས་ཀྱི་བྱ་བ་ཕྲག་ཏུ་བབས་པའི་འོས་འགན་དུ་བཟུང་ནས་མང་ཚོགས་
ཀྱི་རྒྱུ་ནོམ་ཕྱིར་མང་ཚོགས་ཀྱི་ལས་དོན་དུ་གཏོང་བ་ནི་ཁོང་ཉིད་ཀྱི་ཐུགས་དམིགས་ཉག་གཅིག་ཏུ་འཁུམས་སོ། །
དེ་ལྟར་སྐབས་དེའི་ལོ་རྒྱུས་གནས་ཚུལ་ངོ་སྤྲོད་ཙམ་གྱིས་མདུན་བསུས་ཏེ། ད་ནི་དངོས་སུ་དབང་བཤད་བཀའ་
སློབ་ཀྱི་རིམ་པ་ཟིན་བྲིས་སུ་འགོད་པ་ལ། །
88



བཀའ་སློབ་ཟིན་བྲིས་ཕྱོགས་བསྒྲིགས།
དང་བོ། སྔོན་འགྲོ་དང་དབང་བདུན་སྐབས་ཀྱི་བཀའ་སློབ།
བྱང་ཆུབ་སེམས་ཀྱི་རྩིས་ཟིན་པའི་སྒོ་ནས་གསན་དགོས། དེ་ཡང་སྣོད་ཀྱི་སྐྱོན་གསུམ་
སྤོངས་པ་སྟེ། བླ་མས་ཆོས་གསུངས་པ་དཔེ་ནམ་མཁའ་ནས་བདུད་རྩིའི་ཆར་བབས་པ་ལྟ་
བུ་ལ། སློབ་མ་ཚོས་བདུད་རྩི་འཐུང་འདོད་ན་རང་གིས་སྣོད་ཅིག་གྲ་སྒྲིག་བྱེད་དགོས། སྣོད་
དེ་གཙོ་བོ་རང་གི་སེམས་ལ་དཔེ་བཞག་པ་རེད། སྣོད་དེ་ལ་སྐྱོན་གང་ཡོད་ཟེར་ན། སྣོད་ཁ་
སྦུབ་པ་ལྟ་བུའི་སྐྱོན་ཏེ། རང་གི་ཕོར་བའམ་ཅ་ནེ་གང་འདྲ་ཡིན་ན་ཁ་སྦུབ་ནས་བཞག་ན།
ནམ་མཁའ་ནས་ཆར་ཆེན་པོ་ཇི་འདྲ་བབས་ཀྱང་ནང་དུ་ཆུ་ཐིགས་ཙམ་ཡང་འགྲོ་མི་ཐུབ་པ་
བཞིན་དུ་བླ་མས་གང་གསུངས་ཐམས་ཅད་རྣ་བས་མ་ཉན། སེམས་ལ་མ་བཟུང་ན་གོང་དུ་
བཤད་པའི་སྣོད་ཁ་སྦུབས་པ་དང་ཁྱད་པར་མེད་གསུངས་པ་རེད། དེས་ན་ལོག་པར་རྟོག་
པ་སོགས་ཐམས་ཅད་བསྡུས་ནས་སེམས་བསྒྲིམས་ཏེ་བསམ་པ་བཟང་བོའི་སྒོ་ནས་ཉན་
དགོས་པ་གསུངས་པ་རེད། སྣོད་ཞབས་བརྡོལ་བ་ལྟ་བུའི་སྐྱོན། བླ་མས་གང་གསུངས་ཐམས་
ཅད་སེམས་ལ་མ་བཟུང་ན་སྣོད་ཁ་ཡར་བསྐོར་ཡོད་ནའང་དེམ་ཡིན་ན་ཞབས་བརྡོལ་བ་
བཞིན་ནང་དུ་འཛིན་མི་ཐུབ་པས། མ་ཉན་པ་དང་ཁྱད་པར་མེད་པ་རེད། སྣོད་མི་གཙང་
བས་སྦགས་པ་ལྟ་བུ་ནི་གཙོ་བོ་ཀུན་སློང་གི་སྟེང་ནས་གསུངས་པ་རེད། ཆོས་ཉན་པ་འཇིག་
རྟེན་ཆོས་བརྒྱད་ཀྱི་དབང་དུ་སོང་བའམ། ཡང་ན་ཆོས་ཅུང་ཉན་པ་ཁ་ཕྱིར་ལོག་ཏུ་སོང་ན།
དཔེར་ན། སྣོད་མི་གཙང་བའི་ནང་དུ་བདུད་རྩི་ལ་སོགས་པ་བཅུད་དང་ལྡན་པའི་རོ་ཇི་
ཡོད་ཀྱང་དེའི་བྲོ་བ་མི་ལེགས་པ་མ་ཟད། ད་དུང་ཕྱིན་ཅི་ལོག་ཏུ་འགྲོ་བའང་ཡོད་པས་དཔེ་
དེ་དང་མཚུངས་པར། ཆོས་ཉན་པ་ལ་ཀུན་སློང་ཀུན་སྤྱོད་ཧ་ཅང་གཙང་ཞིང་ཡང་དག་པ་
ཞིག་གི་སྒོ་ནས་ཉན་དགོས་པ་གསུངས་པ་རེད། དེས་ན་སྣོད་ཀྱི་སྐྱོན་གསུམ་སྤང་ཞིང་འདུ་
ཤེས་དྲུག་བསྟེན་པ་ཞེས་ཆོས་ཉན་པ་ལ་འདུ་ཤེས་དྲུག་བསྟེན་དགོས། དེ་ཡང་བླ་མའམ་
དགེ་བའི་བཤེས་གཉེན་ལ་སྨན་པ་ལྟ་བུའི་འདུ་ཤེས། རང་ལ་ནད་པ་ལྟ་བུའི་འདུ་ཤེས།
89



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཉོན་མོངས་དུག་གསུམ་ལ་ནད་ཀྱི་འདུ་ཤེས། ཆོས་གསུངས་པ་ཉན་པ་ལ་ནད་འཚོ་བའི་
འདུ་ཤེས་ཏེ་གོ་སླ་བ་རེད། ཆོས་ཉན་དགོས་པའི་རྒྱུ་མཚན་ཅི་ཞེ་ན། རང་རང་ཚོ་འཁོར་བ་
སྡུག་བསྔལ་གྱི་རྒྱ་མཚོ་ཆེན་པོའི་ནང་དུ་བྱིང་ནས་སྐྱེ་རྒ་ན་འཆིའི་ནད་ཀྱིས་གཟིར་བཞིན་པ་
ཡིན་པས། དེ་འཇོམས་པའི་སྨན་པ་ཞིག་འཚོལ་དགོས་ལ། དེ་ལས་སྒྲོལ་བའི་སྨན་པ་བླ་མ་
དགེ་བའི་བཤེས་གཉེན་ལས་གཞན་མེད་པས་དེ་ནི་སྨན་པ་དང་མཚུངས་པ་རེད། དེ་ལྟ་བུའི་
འདུ་ཤེས་བཟུང་ནས། རང་རང་ནད་གང་གིས་ཟིན་ཡོད་ཟེར་ན་ཉོན་སྒྲིབ་དང་ཤེས་སྒྲིབ་ལ་
སོགས་པས་རང་གི་སེམས་བསྒྲིབས་ཏེ་དམ་པའི་ཆོས་མི་གོ་བའམ། གོ་ན་ཡང་ཉམས་སུ་ལེན་
མི་འདོད་པ་ལ་སོགས་པ་དེ་ཐམས་ཅད་པོ་ནད་ཀྱིས་གཟིར་བ་ལྟ་བུ་ཡིན་པས། ནད་དེ་འཇོམས་
པ་ལ་སྨན་གྱིས་བཅོས་དགོས་པ་རེད། དགེ་བའི་བཤེས་གཉེན་སྨན་པ་ཡིན་པ་ལ་སྨན་གང་
སྟེར་ཟེར་ན་ཆོས་གསུང་བ་ལས་གཞན་མེད་པས། ཆོས་ལ་སྨན་གྱི་འདུ་ཤེས་འཇོག་དགོས།
སློབ་དཔོན་སངས་རྒྱས་ཡེ་ཤེས་ཀྱིས། མན་ངག་ཐམས་ཅད་བསྡུས་པའི་མགོ་ནི། །བཤེས་
གཉེན་དམ་པ་མི་བཏང་བ་ཡིན། །དེ་ལས་དད་དང་བྱང་ཆུབ་སེམས་སོགས། །ཡོན་ཏན་ཀུན་
འབྱུང་ཀུན་གྱི་གཏེར་ཡིན། །གསུངས་པས། གཙོ་བོ་བླ་མ་དགེ་བའི་བཤེས་གཉེན་གྱིས་གང་
གསུང་བ་ཐམས་ཅད་སེམས་ལ་བཟུང་ནས་མ་བཏང་ན། དེ་ལས་དད་དང་བྱང་སེམས་ལ་
སོགས་ཡོན་ཏན་ཐམས་ཅད་འབྱུང་བ་ཡིན་པས། དེ་ལྟར་སྐྱེས་བུ་དམ་པ་ཚེ་འདིར་བསྟེན་པ་
ཤིན་ཏུ་ནས་ཀྱང་གལ་ཆེ། དེ་བཞིན་སྣོད་ཀྱི་སྐྱོན་གསུམ་སྤོང་ཞིང་འདུ་ཤེས་དྲུག་བསྟེན་
པ་ལ་སོགས་པའི་སྒོ་ནས་ཆོས་ལེགས་པར་ཉན་དགོས་པ་ཡིན་པས། ཀུན་སློང་ཀུན་སྤྱོད་
གཙང་ངེས་པ་ཞིག་ངེས་པར་དུ་གལ་ཆེ། དེ་ཡང་གཙོ་བོ་མ་སེམས་ཅན་ཐམས་ཅད་ཀྱི་དོན་
དུ་ཐོབ་བྱ་བླ་ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་
ཅི་ནས་ཀྱང་ཐོབ་པར་བྱ། དེའི་ཆེད་དུ་དབང་བསྐུར་ཟབ་མོ་འདི་ལྟ་བུ་གསན་སྙམ་དུ་
བསམ་པ་བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པ་ཞིག་བྱས་ན་ཆོས་ཆོས་སུ་འགྲོ་
བར་མ་ཟད། ཐེག་པ་ཆེན་པོའི་ཆོས་སུ་ཡང་འགྲོ་བས་བྱང་ཆུབ་སེམས་ཀྱི་རྩིས་ཟིན་པ་འདི་
(9)



བཀའ་སློབ་ཟིན་བྲིས་ཕྱོགས་བསྒྲིགས།
ཤིན་ཏུ་གལ་ཆེ། བྱང་ཆུབ་ཀྱི་སེམས་ཀྱི་རྩིས་ཟིན་པ་ཞིག་བྱུང་ན་གང་བྱས་ཐམས་ཅད་ཐེག་
ཆེན་གྱི་ཆོས་སུ་འགྱུར་བ་ཡིན་པ་རྗེ་ཐམས་ཅད་མཁྱེན་པས་འདི་ལ་གསེར་འགྱུར་གྱི་རྩི་
དང་དཔེ་སྦྱར་བ་སྟེ། ངོ་བོ་དམན་པ་ལྕགས་ལྟ་བུ་ལ་བྱང་ཆུབ་སེམས་ཀྱི་རྩིས་ཟིན་ན་གསེར་
དུ་འགྱུར་བ་ཡིན་པ་དེ་ལྟ་བུ་རེད། དེའི་སྟབས་རྒྱལ་སྲས་བྱང་ཆུབ་སེམས་དཔའ་ཐམས་
ཅད་ཀྱིས་ཡུན་རིང་བོ་ལ་སེམས་ཅན་རྣམས་སྡུག་བསྔལ་གྱི་འཁོར་བའི་རྒྱ་མཚོ་ལས་
གྲོལ་བ་ལ་ཆེས་མྱུར་བ་དང་ལེགས་པ་སོགས་ལ་ཐུགས་འདང་གནང་བ་ན། ཆེས་མྱུར་བ་
ནི་བྱང་ཆུབ་ཀྱི་སེམས་རིན་པོ་ཆེ་སྐྱེ་བ་འདི་ཡིན་པ་སངས་རྒྱས་བཅོམ་ལྡན་འདས་ཀྱིས་
རྒྱལ་པོ་གསལ་རྒྱལ་ལ་གསུངས་པ་བཞིན་སྟེ། རྒྱལ་པོ་ཁྱོད་ལ་བྱ་བ་ཧ་ཅང་མང་བས། ལམ་
ཡོངས་སུ་རྫོགས་པ་ཉམས་སུ་ལེན་དགོས་ན་ཁོམ་པོ་ཡོད་པ་མ་རེད། ཁྱོད་ཀྱིས་ཉི་མ་རེ་རེ་
བཞིན་དུ་མ་སེམས་ཅན་ཐམས་ཅད་ཀྱི་དོན་དུ་བྱང་ཆུབ་ཀྱི་སེམས་ཡང་དག་པ་བསྐྱེད་ན་
དེ་ལས་ལྷག་པའི་ཆོས་མི་དགོས་པ་མདོ་ན་གསལ་བོར་གསུངས་ཡོད་པ་དེ་ལྟ་བུ་རེད། དེའི་
རྒྱུ་མཚན་གྱིས་སྤྱོད་འཇུག་ན། བསྐལ་བ་དུ་མར་རབ་དགོངས་མཛད་པ་ཡི། །ཐུབ་དབང་
རྣམས་ཀྱིས་འདི་ཉིད་ཕན་པར་གཟིགས། །གསུངས་པ་བཞིན། བསྐལ་བ་དུ་མའི་རིང་ཐུབ་
དབང་རྣམས་ཀྱིས་ཐུགས་བསམ་གནང་བ་ལ། མཐར་ཐུག་ན་བྱང་ཆུབ་ཀྱི་སེམས་རིན་པོ་
ཆེ་འདི་ལས་ལྷག་མེད་ཚུལ་གསུངས་པ་རེད།
དེ་ལྟ་བུའི་བྱང་ཆུབ་ཀྱི་སེམས་ཀྱི་རྩིས་ཟིན་པའི་སྒོ་ནས་གསན་དགོས། གསན་བྱ་དམ་
པའི་ཆོས་ནི་རང་ཅག་རྣམས་ཀྱི་སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་འཇིག་རྟེན་
འདིར་བྱོན་ནས། གདུལ་བྱའི་བསམ་པ་བག་ལ་ཉལ་བ་ཇི་ལྟ་བ་བཞིན་གཟིགས་ཏེ། ཆོས་
ཀྱིས་ཕུང་བོ་བརྒྱད་ཁྲི་བཞི་སྟོང་གསུངས་པ་ཐམས་ཅད་ཚུར་བསྡུས་ན་སྡེ་སྣོད་གསུམ་དང་
ཐེག་པ་ཆེ་ཆུང་གསུམ་མམ། ཡང་ན་རྒྱུ་ཕ་རོལ་ཏུ་ཕྱིན་པའི་ཐེག་པ་དང་འབྲས་བུ་གསང་
སྔགས་རྡོ་རྗེ་ཐེག་པ་གཉིས་སུ་འདུ། མདོ་སྡེ་ལང་ཀར་གཤེགས་པ་སོགས་ན། ལྷ་ཡི་ཐེག་
དང་ཚངས་པའི་ཐེག །དེ་བཞིན་དུ་ནི་ཉན་ཐོས་དང་། །དེ་བཞིན་གཤེགས་དང་རང་རྒྱལ་གྱི། །
91



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐེག་པ་འདི་རྣམས་ངས་བཤད་དོ། །ཞེས་ཉན་ཐོས་ཀྱི་ཐེག་པ་དང་རང་རྒྱལ་གྱི་ཐེག་པ།
ཐེག་ཆེན་གྱི་ཐེག་པ་གསུམ་ཀ་སངས་རྒྱས་རང་གིས་གསུངས་པ་རེད། འདི་ནས་ཅུང་ཟད་ཆད༽
ཐེག་ཆེན་གྱི་ཆོས་འདི་ལ་ཡང་། རྗེ་ཐམས་ཅད་མཁྱེན་པས། འདི་ན་རྫོགས་སངས་རྒྱས་སུ་
བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་
ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ཏུ་
གྲགས། །གསུངས་པ་ལྟར། རྒྱུ་ཕ་རོལ་ཏུ་ཕྱིན་པའི་ཐེག་པ་དང་འབྲས་བུ་གསང་སྔགས་རྡོ་
རྗེ་ཐེག་པ་གཉིས་ཡོད། དེ་གཉིས་གང་ཡིན་ཡང་ཆོས་ཟབ་མོ་འཁོར་བ་སྡུག་བསྔལ་གྱི་རྒྱ་
མཚོ་ཆེན་པོ་ལས་ཕ་རོལ་ཏུ་བགྲོད་པའི་ཐབས་བླ་ན་མེད་པ་ཡིན་མོད། དེའི་ནང་ནས་ཀྱང་།
དམིགས་པ་རྣམ་པར་དག་པ་དང་། །གྲོགས་ཀྱི་མཐུ་དང་སྤྱོད་པ་ཡིས། བློ་ལྡན་རྣམས་ཀྱི་
ཐེག་པ་ནི། །ཐེག་པ་ཆེན་པོ་ཉིད་དུ་གྲགས། །གསུངས་པ་ལྟར། དམིགས་པ་དང་། གྲོགས་
དང་། རྗེས་སུ་སྤྱོད་པ་རྒྱ་ཆེ་བའི་ཁྱད་པར་གསུམ་དང་། དེ་ཡང་རྒྱལ་བ་སྲས་བཅས་ཀྱིས་
སྒོ་དེ་ཉིད་བྱིན་གྱིས་བརླབས་པ་དང་ལྷག་པའི་ལྷས་རྗེས་སུ་འཛིན་པ་སོགས་བདུན་དང་།
ཚུལ་གསུམ་སྒྲོན་མེ་ལས། དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་
པ་དང་། །དབང་བོ་རྣོན་པོའི་དབང་བྱས་ལས། །ངོ་བོ་སྨྲ་བའི་དབང་ཞེས་བྱ། །སྔགས་ཀྱི་
ཐེག་པ་ཁྱད་པར་འཕགས། །གསུངས་པ་ལྟར། དཀའ་བ་མེད་པ་དང་ཐབས་དུ་མ་སྔགས་ལ་
ཡོད་ཅིང་། ཐར་བ་སྒྲུབ་པའི་ཡུལ་ཅན་ཡེ་ཤེས་ཆེས་མཆོག་ཏུ་གྱུར་བ་དང་གཟུགས་སྐུ་སྒྲུབ་
ཐབས་ཕར་ཕྱིན་ལས་ཀྱང་མང་བ་སྔགས་ཀྱི་ཐེག་པ་འདི་ཡིན། ཕ་རོལ་ཏུ་ཕྱིན་པའི་ཐེག་པ་
ཡིན་ན་བསྐལ་ཆེན་གྲངས་མེད་གསུམ་དུ་ངེས་པར་ཚོགས་བསག་དགོས་པ་ཡིན། སྔགས་ཀྱི་
ཐེག་པ་འདི་སངས་རྒྱས་ལག་གཏོད་ཀྱི་གདམས་པ་གསུངས་པས། རབ་བྱུང་ན་ཚེ་གཅིག་
ལུས་གཅིག་ལ་མངོན་པར་རྫོགས་པ་སངས་རྒྱས་ལ། དེ་མ་ཐུབ་རུང་སྐྱེ་བ་བཅུ་དྲུག་ཚུན་
ཆད་ལ་ཁྱབ་བདག་རྡོ་རྗེ་འཆང་གི་གོ་འཕང་ཐོབ་པ་ཡིན་པས། སྔགས་ཀྱི་བསྟན་པ་འདི་
ཤིན་ཏུ་ཁྱད་པར་འཕགས་པ་དེ་ལྟ་བུ་རེད།



བཀའ་སློབ་ཟིན་བྲིས་ཕྱོགས་བསྒྲིགས།
ད་རེས་སྐབས་སུ་བབས་པ་ནི་སྔགས་ཀྱི་ཐེག་པ་ལ་རྒྱུད་སྡེ་བཞི་ཡོད་པ་ལས་རྣལ་
འབྱོར་བླ་མེད་ཀྱི་རྒྱུད། དེའི་ནང་ནས་ཀྱང་རྗེ་ཐམས་ཅད་མཁྱེན་པས། རྒྱུད་སྡེ་གཞན་
དང་བཤད་སྲོལ་མི་འདྲ་བའི། །ཤིང་རྟའི་སྲོལ་འབྱེད་དུས་ཀྱི་འཁོར་ལོའི་རྒྱུད། གསུངས་པ་
ལྟར། རྒྱུད་སྡེ་གཞན་དང་བཤད་སྲོལ་མི་འདྲ་བའི་གསང་སྔགས་ཟབ་ཆོས་བཅོམ་ལྡན་
འདས་དཔལ་དུས་ཀྱི་འཁོར་ལོའི་དབང་གི་རིམ་པ་འབུལ་བ་སྐབས་སུ་བབས་པ་ཡིན།
དུས་འཁོར་དབང་ལ་རྒྱུད་པ་མི་གཅིག་པ་མང་བོ་ཡོད་ལ། རང་ཅག་རི་བོ་དགེ་ལྡན་པ་ལ་
མཚོན་ན་རྗེ་ཐམས་ཅད་མཁྱེན་པས་ཐུན་མོང་སྣང་ཚོད་ལ་དུས་འཁོར་དབང་མ་གནང་བ་
ཞིག་རེད་དེ། ཡིན་ན་ཡང་ཐུན་མོང་མ་ཡིན་པའི་དབང་དུ་བྱས་ན་ཁོང་གིས་མཁས་གྲུབ་
ཐམས་ཅད་མཁྱེན་པ་ལ་གནང་བ་རེད། དེའི་སྟབས་དུས་འཁོར་གྱི་ཆོ་ག་སོགས་སུ་དབང་
ཕྱུག་བརྒྱད་ལྡན་རྒྱལ་བ་ཙོང་ཁ་བ་ཞེས་དུས་འཁོར་བླ་བརྒྱུད་ཀྱི་ནང་དུ་བཞག་ཡོད། དེ་
ལྟར་བུ་སྟོན་ནས་བརྒྱུད་པ་དང་རྗེ་ཐམས་ཅད་མཁྱེན་པ་ནས་བརྒྱུད་པ་གཉིས་ཡོད། དབང་
འདི་སྐུར་ཚུལ་ལ་ཡང་སྔོན་ཆད་སྣོད་ལྡན་གྱི་སློབ་མ་སྐལ་ལྡན་གྱི་གདུལ་བྱ། བླ་སློབ་གཉིས་
ཀ་རྟོགས་པ་མཐོན་པོ་ཅན་ཡིན་ན་རྡུལ་ཚོན་གྱི་དཀྱིལ་འཁོར་ལ་མ་བརྟེན་པར། རས་བྲིས་
དང་བློས་བསླངས་ཀྱི་དཀྱིལ་འཁོར་ལྟ་བུ་ལ་བརྟེན་ནས་བསྐུར་ན་མི་ཆོག་པ་མེད་ཅེས་རྒྱལ་
དབང་སྐལ་བཟང་རྒྱ་མཚོས་དེ་ལྟར་གསུངས་ཡོད། ཡིན་ན་ཡང་སྤྱི་ཁྱབ་ཀྱིས་དབང་བསྐུར་
བའི་སྐབས་འདིར་ངེས་ཅན་དུ་རྡུལ་མཚོན་གྱི་དཀྱིལ་འཁོར་ལ་བརྟེན་དགོས། བརྟེན་
དགོས་པའི་རྒྱུ་མཚན་ཅི་ཞེ་ན། རྡུལ་ཚོན་གྱི་དཀྱིལ་འཁོར་འདིའི་སྟེང་ནས་ཚོགས་གསོག་
མང་བོ་ཞིག་བྱེད་དགོས་པ་དང་། རྡུལ་རེ་རེའི་གྲངས་དང་མཉམ་པའི་བསོད་ནམས་ཀྱི་
ཚོགས་འཕེལ་བ་སོགས་གོང་དུ་ཞུས་པ་བཞིན་རེད། དེ་ལྟར་དབང་བསྐུར་བའི་སྔོན་འགྲོའི་
བྱ་བ་རྣམས་ཁ་སང་སོང་ཟིན་ལ། དེ་རིང་དབང་དངོས་གཞི་རེད། ཐོག་མར་འདིའི་ཆོ་ག་
ན། དངོས་གྲུབ་ཀུན་གྱི་བདེ་བ་ཉམས་དགའ་བ། །ཐར་བའི་གྲོང་དུ་བཅོམ་ལྡན་བདེ་ཆེན་
འཇུག །མཆོག་ཏུ་བདེ་བ་དམ་པའི་དངོས་གྲུབ་ཀྱིས། །ཛཧཱུྃ་བཾ་ཧོརབ་ཏུ་འགྲུབ་པར་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འགྱུར། །ཞེས་པའི་ཚིག་མ་གཏོགས་སྔགས་གསུངས་རྒྱུ་བཤད་མེད། ཡིན་ན་ཡང་སྐྱེས་བུ་དམ་
པ་གོང་མ་ཚོའི་ཕྱག་བཞེས་ལ། སྔགས་སྐད་ཀྱི་སྒོ་ནས་གསོལ་བ་ལན་གསུམ་འདེབས་པ་
དང་། དེ་བོད་སྐད་དུ་བསྒྱུར་བ་ལས་གསོལ་བ་ལན་གསུམ་འདེབས་པ། ཡང་ན་སྔགས་སྐད་
དང་བོད་སྐད་གཉིས་ཀ་བསྡོམས་ནས་ཚར་གསུམ་གསུངས་པའི་ཕྱག་ལེན་སོགས་ཅུང་མི་
གཅིག་པ་འགའ་ཡོད། སྔགས་དེ་རང་རེའི་སྒྲུབ་ཐབས་དང་དཀྱིལ་ཆོག་སོགས་སུ་དངོས་སུ་
གསུངས་མེད་ཀྱང་། འདི་ཉིད་དགོངས་པ་རབ་གསལ་ན་གསལ་བོ་གསུངས་ཡོད་པས། ཐོག་
མར་དཀྱིལ་འཁོར་དུ་འཇུག་པའི་དོན་དུ་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་
པར་མོས་ཏེ། དཔལ་དུས་ཀྱི་འཁོར་ལོའི་བྱིས་པ་ལྟར་འཇུག་པའི་དབང་བདུན་གྱི་རིམ་པ་
ཞུ་བའི་དོན་དུ་གསོལ་བ་འདེབས་པ་དང་། སྤྲོ་བ་བསྐྱེད་པའོ། དེ་རིང་དབང་དེ་ཐོབ་རྒྱུ་ཡིན་
པས་བླ་མ་དཀྱིལ་འཁོར་གྱི་གཙོ་བོ་དང་ཐ་མི་དད་པར་མོས་ཏེ་གསོལ་བ་འདེབས་པའི་
སྔགས་ཀྱི་རྗེས་ཟློས་མཛད་དགོས་སོ། །
སྤྱིར་ན་འདིའི་གདུ་བུ་ལ་ཕྱག་གདུབ་ཞབས་གདུབ་ཐམས་ཅད་གཏད་པ་རེད། འདིའི་
ཕྱག་ལེན་ལ་གདུ་བུ་གཅིག་མ་གཏོགས་གཏད་མེད། འོན་ཀྱང་དགོངས་པ་རབ་གསལ་
སོགས་སུ་གསུངས་པ་ལྟར་ན་ཕྱག་གདུབ་ཞབས་གདུབ་ཐམས་ཅད་སྦྱིན་དགོས་པ་འདྲ།
ད་ཐེངས་ཕྱག་ལེན་ལྟར་བྱས་པ་ཡིན། །
རིགས་དང་མོས་པ་འདྲི་བ། བླ་མས་ཁྱོད་སུ་ཡིན། ཅི་ལ་དགའ། ཞེས་སུ་ཡིན་ཞེས་
རིགས་དང་ཅི་ལ་དགའ་ཞེས་མོས་པ་དྲིས་པ་རེད། དེའི་ལན་དུ་སྐལ་བཟང་བདག་བདེ་
བ་ཆེན་པོ་ལའོ་ཞེས་ལན་འདེབས་དགོས། ཁྱོད་སུ་ཡིན་ཞེས་གཙོ་བོ་དབང་འདི་ཐོབ་
པའི་སྐལ་བ་དང་ལྡན་པའི་སློབ་མ་དེ་སྐལ་ལྡན་ཡིན་གསུངས། ཁྱོད་དགའ་བ་གང་ལ་
དགའ་ཞེ་ན་བདག་བདེ་བ་ཆེན་པོ་ལའོ། །ཞེས་རིགས་དང་མོས་པ་ལ་དེ་ཡིས་ལན་འདེབས་
དགོས་པ་ཡིན་པས། ཁྱོད་སུ་ཡིན་ཅི་ལ་དགའ་ཞེས་རིགས་དང་མོས་པ་དྲི་བའི་རྗེས་ཟློས་
མཛད་དགོས་སོ། །
94



བཀའ་སློབ་ཟིན་བྲིས་ཕྱོགས་བསྒྲིགས།
དུས་འཁོར་ལ་འདིའི་འོག་ཏུ། སྲིད་པའི་འཇིགས་པ་འཕྲོག་བྱེད་པ། །སྲིད་པའི་སྐྱོན་
གྱིས་གོས་མི་འགྱུར། །ཕུན་སུམ་ཚོགས་པ་ཀུན་གྱི་བདག །ཁྱོད་ཀྱི་ཞབས་ལ་སྐྱབས་སུ་མཆི། །
ཞེས་གསོལ་འདེབས་ཤིག་ཡོད། སློབ་དཔོན་སྔ་མ་འགའ་རེས་འདི་བྱང་སྡོམ་འཛིན་པའི་
དོན་དུ་གསོལ་བ་འདེབས་པ་ཡིན་ཞེས་གསུངས་པ་ཡོད། འོན་ཀྱང་རང་རེའི་སྐྱེས་བུ་དམ་
པ་གོང་མ་ཚོས་བྱང་སྔགས་ཀྱི་སྡོམ་པ་ཐུན་མོང་གི་གསོལ་འདེབས་ལྟ་བུ་ཞིག་ལ་གསུངས་
བཞིན་ཡོད། གང་ལྟར་ཀྱང་འདིའི་འོག་ཏུ་སྡོམ་པ་འཛིན་དགོས་པ་ཡིན་པས། ཐོག་མར་
གསོལ་བ་འདེབས་པ་འདིའི་རྗེས་ཟློས་མཛད་པར་ཞུ།
སྔོན་ཆད་སྨོན་འཇུག་གཉིས་ཀ་གསུང་གི་ཡོད་མོད། རྗེས་སུ་སྐྱབས་མཆོག་ཀུན་མཁྱེན་
འཇིགས་མེད་དབང་བོའི་རིང་ནས། ཚིགས་ཀ་བཞི་འདིའི་ནང་དུ་འདུ་གསུང་བས་དེ་
ནས་བཟུང་བྱིས་པ་ལྟར་འཇུག་པའི་དབང་བདུན་གྱི་སྐབས་སུ་འདིའི་ཚིགས་བཞི་མ་
གཏོགས་གསུང་གི་མེད་ཅེས་ཟིན་བྲིས་སོགས་སུ་གསུངས་ཡོད་པས། དེ་རིང་ཡང་དེ་ལྟར་
བྱས་པ་ཡིན། ཚར་གསུམ་པའི་སངས་རྒྱས་བྱང་ཆུབ་ཡིད་ཀྱིས་བཟུང་ཞེས་པའི་སྐབས་སུ་
སྔར་བྱང་སྡོམ་མ་ཐོབ་པ་ཡོད་ན་གསར་དུ་ཐོབ། ཐོབ་ཟིན་ཉམས་པ་སོར་ཆུད། མི་ཉམས་
གོང་འཕེལ་དུ་ཆས་སོང་སྙམ་པའི་མོས་པ་དང་བཅས་ཏེ་ཚར་གསུམ་པའི་རྗེས་ཟློས་མཛད་
དགོས་སོ། །
འདིར་འཇིགས་བྱེད་དང་བདེ་མཆོག་སོགས་དབང་གཞན་པ་ལ་སྔགས་སྡོམ་འཛིན་
པའི་དོན་དུ་གསོལ་བ་འདེབས་པ་ལན་གཅིག་གིས་ཆོག་པ་གནང་ཡོད། དུས་འཁོར་འདི་
ལ་ལན་གསུམ་དགོས་ཞེས་ཐུན་མོང་མ་ཡིན་པ་དེ་འདྲ་གནང་ཡོད་པས། ད་རེས་ཀྱང་དེ་
ལྟར་གསོལ་འདེབས་ལན་གསུམ་བྱས་པ་ཡིན། འདིའི་འོག་ཏུ་སྔར་བཞིན་སྔགས་ཀྱི་སྡོམ་
པ་ལེན་དགོས་པ་ཡིན་པས། སྐྱེས་བུ་དམ་པ་སྔ་མ་ཚོའི་ཕྱག་ལེན་ལ། སྟ་གོན་ལ་སྔགས་
སྡོམ་མི་འཛིན་ཞིང་དངོས་གཞིའི་སྐབས་སུ་སྔགས་སྡོམ་འཛིན་པ་དང༌། ཡང་ན་སྟ་གོན་
ལ་སྔགས་སྡོམ་བཟུང་ན། དངོས་གཞིའི་སྐབས་སུ་སྔགས་སྡོམ་མི་འཛིན་པ་དང་། དངོས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཞི་དང་སྟ་གོན་གཉིས་ཀ་ལ་སྔགས་སྡོམ་འཛིན་པ་སོགས་ཕྱག་སྲོལ་མི་འདྲ་བ་འདུག
༼ བར་འདིར་སྒྲ་ཐག་ཅུང་ཆང ༽ དབང་བདུན་གྱི་ཉིན་འདིར་བདག་འཇུག་ལེན་དགོས་པར་
གསུངས་སོ། ། བདག་འཇུག་བླངས་ན་རྡོ་རྗེ་སློབ་དཔོན་རང་ཉིད་ཀྱིས་ཀྱང་སྔགས་སྡོམ་
བཟུང་ཡོད་པ་ཡིན་པས། སྔགས་སྡོམ་མ་ཉམས་པར་དེ་རིང་དབང་བསྐུར་བའི་ཉིན་འདི་
ལ་སྔགས་སྡོམ་བྱིན་ན་འགྲིག་གི་ཞེས་གསུངས་ཡོད་ཚོད་རེད། ཡིན་ན་ཡང་རང་རེའི་ཕྱག་
བཞེས་ལ་དེ་རིང་གི་ཉིན་ཆོ་ག་བསྡུ་དུས་བདག་འཇུག་ལེན་རྒྱུ་མེད། བདག་བསྐྱེད་དང་
བུམ་མདུན་རྒྱས་པ་བྱེད་པ་ཕྱག་ལེན་རེད། དེའི་སྟབས་ཉིན་གཉིས་ཀ་ལ་མ་མཐའ་འཛིན་
སྙམ་པའི་བསམ་པ་ཞིག་ཡོད་ན་ཡང་ཕུན་སུམ་ཚོགས་པ་རེད་སྙམ་ནས་ཉིན་གཉིས་ཀ་ལ་
སྔགས་སྡོམ་བཟུང་བ་ཡིན། དེ་ལྟར་སྐྱེས་བུ་དམ་པ་དེ་དག་ཐམས་ཅད་ཀྱི་མདུན་དུ་སྔགས་
ཀྱི་སྡོམ་པ་ལ་གནས་ཤིང་ཇི་སྲིད་བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་བར་
བྱའོ་སྙམ་པའི་སྒོ་ནས་སྔགས་སྡོམ་འཛིན་པའི་རྗེས་ཟློས་མཛད་དགོས།
འདིའི་ཚར་གསུམ་པའི་སངས་རྒྱས་བྱང་ཆུབ་བདག་གིས་བསྐྱེད་པར་བགྱི་ཞེས་པའི་
སྐབས་སུ་སྔར་སྔགས་སྡོམ་མ་ཐོབ་པ་ཡོད་ན་གསར་དུ་ཐོབ། ཐོབ་ཟིན་ཉམས་པ་སོར་
ཆུད། མི་ཉམས་གོང་འཕེལ་དུ་བྱས་སོང་སྙམ་པའི་མོས་པ་དང་བཅས་ཏེ་རྗེས་ཟློས་
མཛད་དགོས་སོ། །
དུས་འཁོར་གྱི་དཀྱིལ་འཁོར་འདི་དཀྱིལ་འཁོར་སུམ་བརྩེགས་རེད། དང་བོ་ཐུགས་
ཀྱི་དཀྱིལ། དེ་ནས་གསུང་གི་དཀྱིལ་དང་། དེ་ནས་སྐུའི་དཀྱིལ་འཁོར་རེད། སློབ་མ་ཁྱེད་
རང་རྣམས་ཀྱིས་ཐུགས་ཀྱི་དཀྱིལ་འཁོར་གྱི་ནང་དུ་ཞུགས་སོང་སྙམ་པའི་མོས་པ་བྱེད་
དགོས་ཤིང་། ༼ འདིར་སྒྲ་ཐག་མི་གསལ་བས་ཚིག་འགའ་ཆད༽རང་གི་སྣང་བ་ལ་བླ་མས་དཀྱིལ་
འཁོར་གྱི་ནང་དུ་ཁྲིད་དེ། ད་ཐེངས་མིག་དར་སོགས་ཀྱིས་དཀྱིལ་འཁོར་དངོས་སུ་མཐོང་
མི་ཐུབ་པ་རེད་མོད་དེ། ཡིན་ན་ཡང་ཐད་སོ་ནས་ཐུགས་ཀྱི་དཀྱིལ་འཁོར་གྱི་ནང་དུ་
ཞུགས་སོང་སྙམ་པའི་མོས་པ་བྱེད་རྒྱུ་དང་། འདིར་རྒྱལ་བའི་སྲས་ཞེས་པ་ལ་དབང་
བློ་
06



བཀའ་སློབ་ཟིན་བྲིས་ཕྱོགས་བསྒྲིགས།
བཤད་སོགས་སུ་མི་མཐུན་པ་མང་བོ་ཞིག་གསུངས་ཡོད་མོད་དེ། གང་ལྟར་ཐུགས་ཀྱི་དཀྱིལ་
འཁོར་གྱི་ནང་ནས་བྱེད་རྒྱུ་ཡིན་ཞེས་སྐྱེས་བུ་དམ་པ་སྔ་མ་ཚོས་གསུངས་ཡོད། དེ་ལྟར་ན་
ཡེ་ཤེས་རང་སྣང་ལས་གྲུབ་པའི་གཞལ་ཡས་ཁང་ལ་ཚུགས་ཐུབ་ཀྱི་སྣང་བ་མི་དགོས་པས།
ཐུགས་ཀྱི་དཀྱིལ་འཁོར་གྱི་ནང་ནས་བསྐོར་བ་ཡིན་པས། གསུང་དང་སྐུའི་དཀྱིལ་འཁོར་
ཕྱི་ནང་ཡོད་པ་ལ་ཡང་ཐམས་ཅད་ལ་སྐོར་བ་བྱས་པའི་གོ་ཆོད་པ་ཡིན་གསུངས། དེས་ན་
ནང་གི་ཐུགས་ཀྱི་དཀྱིལ་འཁོར་གྱི་སྟེང་ནས་སྐོར་བ་བྱེད་དུས་སྐུ་དང་གསུང་གི་དཀྱིལ་
འཁོར་སོགས་ལ་ཡང་ལྷན་ཅིག་ཏུ་སྐོར་བ་བྱས་སོང་སྙམ་པའི་མོས་པ་དང་བླ་མའི་ཕྱག་གི་
རྡོ་རྗེ་ལ་འཇུས་ཏེ། འདིར་རྡོ་རྗེ་ལ་འཇུས་ཟེར་དོན་ནི་མིག་དར་འཆང་ཡོད་སྟབས། དཔེར་
ན། དཀྱིལ་འཁོར་དངོས་སུ་མཐོང་དུ་མ་བཅུག་པ་རེད། དེའི་སྟབས་ཀྱིས་བླ་མས་ཁྲིད་
ནས་འགྲོ་བ་ལས་རང་གར་འགྲོ་མིག་གིས་མི་མཐོང་བའི་ཚུལ་དུ་ཡོད་པས། བླ་མ་ལས་ཀྱི་
རྡོ་རྗེའི་ཕྱག་གི་རྡོ་རྗེ་ལ་འཇུས་ཏེ་ཐུགས་ཀྱི་དཀྱིལ་འཁོར་གྱི་སྟེང་ནས་ཤར་སྒོ་ནས་སྐོར་
བ་བྱས་པའི་མོས་པ་དང་བཅས་ཏེ་སྔགས་འདིའི་རྗེས་ཟློས་མཛད་ད གོས་སོ། །
གཉིས་པ། དབང་གོང་མ་གོང་ཆེན་ཉིན་གྱི་བཀའ་སློབ།
དལ་བའི་རྟེན་འདི་ཡང་ཡང་རྙེད་པར་མི་འགྱུར་བ་ཡིན་པས། ད་རེས་འདིའི་སྟེང་
ནས་ངེས་པར་དུ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་ཕ་རོལ་ཏུ་བགྲོད་པའི་ཐབས་
ལ་འབད་དགོས། འཇམ་མགོན་གཙང་བ་བས། མི་ལུས་ཐོབ་ནས་དོན་མེད་པོ། །གསེར་
གླིང་དུ་སོང་ནས་སྟོང་ལོག་མཁན། །རང་ངན་སོང་དུ་སོང་ན་མི་འགྱོད་དམ། །མི་འདང་
མེད་པོ་ལ་འཕྲིན་དུ་བཅོལ། །གསུངས་པས། ད་རེས་སངས་རྒྱས་ཀྱི་བསྟན་པ་རིན་པོ་ཆེ་
དར་ཞིང་གྲོགས་དགེ་བའི་བཤེས་གཉེན་གྱི་མགོན་གྱིས་ཟིན། རང་གིས་ཉམས་ལེན་བྱེད་
ཐུབ་ན། ཆོས་ཟབ་མོ་གང་ཡིན་ན་ཉན་ཆོག་ཆོག་ཏུ་ཡོད་པ་འདི་ལྟ་བུ། དཔེར་ན། གསེར་
གླིང་སྟེ་གསེར་མང་བོ་ཡོད་པའི་གླིང་ཞིག་ཏུ་ཐོན་པ་དང་མཚུངས་ལ། ད་རེ ས་ཆོས་མ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྒྲུབས་ན་གླིང་དེ་ནས་ཕྱིར་ལག་སྟོང་དུ་སོང་བ་དང་འདྲ་བར་གསུངས་པ་རེད། ཁྱེད་ཚོ་
འདིར་ཞུགས་ཀྱི་མཇལ་བ་ཁྲི་ཕྲག་མང་བོ་ཡོད་པ་ཐམས་ཅད་ཀྱིས་ཆོས་བསྒྲུབ་རྒྱུ་དཀའ་
མོ་རེད་དེ། ཡིན་ན་ཡང་མཐོང་ཐོས་དྲན་རེག་གི་བསྡུས་པས་སེམས་ཅན་ཐམས་ཅད་ཀྱི་
རྒྱུད་ལ་ད་རེས་ཐར་བའི་ས་བོན་ཞིག་འཇོག་ཐུབ་རྒྱུ་རེད། རང་རང་གིས་འབད་པ་བྱེད་
ཐུབ་ན་བདེ་འགྲོ་ལྷ་མིའི་གོ་འཕང་ཐོབ་པ་ཙམ་དུ་མ་ཟད། ཐར་བའི་ལམ་སྣ་ཟིན་པ་ཞིག་
འབྱུང་རྒྱུ་རེད། དེ་ལ་ཡང་འཇིག་རྟེན་གྲོང་བ་ཚོའི་ཁ་དཔེ་བཞིན་རྔ་མའི་འཐེན་ནི། རྔོག་
མས་སྐྱོར་ནི་བྱས་པ་བཞིན་རང་གིས་ཀྱང་འབད་པས་མ་བསྒྲུབ་ན། བླ་མ་གཅིག་པུས་
འཐེན་དགོས་ཟེར་ན་དཀའ་མོ་རེད། དེས་ན་ཐམས་ཅད་པོས་མ་མཐའ་ཡང་དགེ་སྒྲུབ་
སྡིག་སྤོངས། རང་རང་གིས་ཅི་ཐུབ་ཀྱིས་མ་ཎི་སྨྱུང་གནས་ཅི་ཐུབ་བྱོས། གྲོང་བ་ཚོ་ཡིན་
ན་ཁ་ནས་མ་ཎི་བཏོན་པས་ལག་ལས་དཀའ་དང་རྒྱུ་འཚོ་སྐྱོང་གང་ལ་ཡང་མི་གནོད།
ནམ་ཡིན་ན་ཁ་ཁོམ་ཡོད་པས། མ་ཎི་དུང་ཕྱུར་ཞིག་བཏོན་ན་ཚེ་ཕྱི་མའི་ཡུལ་དུ་ངན་སོང་
མེད་པའི་ཁག་རྒན་པོ་ངས་འཁུར་ཞེས་གུང་ཐང་བསྟན་པའི་སྒྲོན་མེས་ཁག་ཁུར་ཡོད་པ་
རེད། ལྷག་པར་དུ་འུ་ཚོ་བོད་ཁ་བ་ཅན་པ་འདི་འཕགས་པ་སྤྱན་རས་གཟིགས་ཀྱི་གདུང་
རྒྱུད་རེད། འཕགས་པ་སྤྱན་རས་གཟིགས་སྔོན་རི་བོ་པོ་ཏ་ལ་ན་བཞུགས་སྐབས། མགོན་
པོ་འོད་དཔག་མེད་ཀྱིས་བོད་ཀྱི་འགྲོ་བ་སྤེལ་དགོས་པའི་བཀའ་ཕེབས་པ་ན། མགོན་པོ་
སྤྱན་རས་གཟིགས་རང་ཉིང་སྤྲེའུ་བྱང་ཆུབ་སེམས་དཔའི་ཚུལ་བཟུང་ནས། དེང་སང་ལྷ་
སའི་རྩེད་ཐང་གི་མགོན་པོ་རིའི་བྲག་ཕུག་ཏུ་བྲག་སྲིན་མོ་དང་འདུས་ནས་བོད་ཀྱི་འགྲོ་
བ་སྤེལ་བ་རེད། གནས་དེར་བྲག་ཕུག་གསུམ་ཡོད། གཅིག་ནི་འཕགས་པ་སྤྱན་རས་གཟིགས་
བཞུགས་གནས་དང་། གཅིག་བྲག་སྲིན་མོ་བཞུགས་ས། གཅིག་རྗེས་སུ་ཆོས་རྒྱལ་སྲོང་
བཙན་སྒམ་པོ་བཞུགས་ས་རེད། བྲག་ཕུག་རེ་རེའི་བར་ན་ཕན་ཚུན་དུ་སྐད་ཆེན་པོས་
བོས་ན་གོ་ཐུབ་པའི་ཚད་ཙམ་ཡོད། འོན་ཀྱང་བྲག་ཕུག་གཅིག་གི་ནང་ནས་སྤོས་ཕུལ་ན་
བྲག་ཕུག་གཞན་པ་དག་གི་ནང་དུ་དྲི་མ་འཐུལ་བ་དེང་སང་མངོན་སུམ་དུ་མཐོང་རྒྱུ་ཡོད་
98



བཀའ་སློབ་ཟིན་བྲིས་ཕྱོགས་བསྒྲིགས།
པ་དེ་འདྲ་རེད། སྐབས་དེར་བོད་ཀྱི་འགྲོ་བའི་ཐོག་མ་སྤྲེའུ་ཕྲུག་དག་རྩེད་མོ་རོལ་ས་ཡིན་
པས་རྩེད་ཐང་ཞེས་བཏགས་པ་རེད། དེའི་རྗེས་སུ་མགོན་པོ་བོད་ཀྱི་ཡུལ་དུ་བྱོན། །བོད་
རྗེ་གཉའ་ཁྲི་བཙན་པོ་མཛོད། །འགྲོ་བའི་དོན་དུ་ངེས་འགྱུར། ཞེས་ལུང་བསྟན་པ་བཞིན།
ཆོས་རྒྱལ་རྣམས་ཀྱི་སྤྲུལ་བ་བཟུང་སྟེ་བོད་ལ་དགེ་བ་བཅུའི་ཁྲིམས་དང་། རྒྱ་གར་ནག་
བལ་བོ་སོགས་ནས་དམ་པའི་ཆོས་སྤྱན་དྲངས་པ་སོགས་འཕགས་པ་སྤྱན་རས་གཟིགས་
ཀྱི་སྐུ་དྲིན་བསམ་གྱིས་མི་ཁྱབ་ལ། རང་ཅག་རྣམས་འཕགས་པ་སྤྱན་རས་གཟིགས་ཀྱི་
གདུང་རྒྱུད་ཡིན་སྟབས་བོད་ཀྱི་མི་ལ་ཆུང་དུས་ནས་མ་ཎི་ཡི་གེ་དྲུག་མ་སློབ་མི་དགོས་པར་
ཤེས་པའི་རྒྱུ་མཚན་ཡང་དེ་ཡིས་རེད། རང་ཅག་རྣམས་འཕགས་པ་སྤྱན་རས་གཟིགས་ཀྱི་
གདུལ་བྱ་ཡིན་པས། རང་རང་ཚོས་འཕགས་པ་སྤྱན་རས་གཟིགས་ལ་གསོལ་བ་བཏབ། མ་
ཎི་ཡི་གེ་དྲུག་མ་བཏོན། སྨྱུང་གནས་ལ་བསྡད། སྲོག་བླུ་ཚེ་ཐར། ནག་པོ་སྡིག་པའི་ཕྱོགས་
སུ་རྒྱབ་སྐོར། དཀར་པོ་དགེ་བའི་ཕྱོགས་སུ་ཁ་འཁོར་དང་། ད་རེས་འདི་ལྟ་བུའི་དཀྱིལ་
འཁོར་གྱི་འཁོར་ལོ་ཞལ་ཕྱེས། དབང་གི་རིམ་པ་ལ་སོགས་ཐོབ་ནས། ཚེ་ཕྱི་མའི་ལམ་སྣ་
ཟིན་པ་ཞིག་འབྱུང་རྒྱུ་རེད། དེས་ན་རང་རང་གི་ངོས་ཐད་ནས་འབད་པ་བྱེད་རྒྱུ་བོ་ངེས་
པར་དུ་གལ་ཆེ།
སྤྱིར་ན་གོང་མ་གོང་ཆེན་གྱི་དབང་འདིའི་ཉིན་དབང་ཅུང་ཐུང་བས། སྐྱབས་མགོན་
སྣང་བ་མཐའ་ཡས་དཔལ་དུས་ཀྱི་འཁོར་ལོ་ངུར་སྨྲིག་གར་གྱི་རྣམ་པར་རོལ་བ་རྡོ་རྗེ་
འཆང་ཆེན་པོ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་མགོན་
པོ་དཔལ་བཟང་བོས་བླ་མ་ལྔ་བཅུ་བའི་བཤད་པ་གནང་བ་སེམས་ན་ཅུང་རེ་འདུག
ཡིན་ན་ཡང་ད་རེས་ལྷ་ཆེ་ས་ན་བདུད་ཆེ་ཟེར་བ་བཞིན། ཆོས་ཟབ་མོ་ཡོད་ས་ན་བགེགས་
བར་ཆད་ཀྱང་ཡོད་པ་རེད། ནག་ཕྱོགས་པ་ཐམས་ཅད་དཀར་ཕྱོགས་པར་ལོག་འགྲོ་རྒྱུ་
གང་ན་ཡོད། དེ་རིང་ཁ་སང་ཡིན་ན་ནག་ཕྱོགས་པའི་འཕྲུལ་ཅུང་སྟོན་བཞིན་ཡོད་མོད།
དེ་ནི་ཆོས་ཅུང་ཟབ་པའི་རྟགས་ཡིན་རྒྱུ་རེད་བསམ་ནས་ང་རང་དགའ་བ་བསྒོམ་ཡོད།
99



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་མ་གཏོགས་ཆོས་ཟབ་མོ་ཞིག་སྒྲུབ་རྒྱུ་ན་གྲགས་རྒྱུ་གོ་རྒྱུ་ཅི་ཡང་མེད་ན་ཆོས་དེ་ལ་ཧ་
ཅང་གི་ནུས་པ་ཆེན་པོ་མེད་པའི་རྟགས་ཡིན་རྒྱུ་རེད། སྔོན་ཆད་པཎ་ཆེན་རིན་པོ་ཆེས་
དུས་འཁོར་དབང་མོ་ཆེ་གནང་དུས་གཞི་བདག་མི་མ་ཡིན་ནག་ཕྱོགས་པ་ཚོས་ཐོག་བརྒྱབ་
པ་སོགས་བྱུང་བ་རེད། དེ་མཚུངས་ད་ཐེངས་ཀྱང་ཆར་ཤག་དང་བསེར་བུ་བྱུང་བ་སོགས་
ཆོས་ལ་མི་དགའ་བའི་ནག་ཕྱོགས་པ་ཚོས་རྣམ་འགྱུར་ཙམ་སྟོན་གྱི་ཡོད་པ་ནི་ཆོས་ཅུང་
ཟབ་པའི་རྟགས་ཡིན་རྒྱུ་རེད། དེ་ཚོས་གླགས་མི་རྙེད་པ་ནི་བླ་མ་དཀོན་མཆོག་གི་ཐུགས་
རྗེ་ཡིན་པས་སྐྱོན་ཡོད་པ་མ་རེད་བསམ་ཡོད། ཁོང་འཇིག་རྟེན་ནག་ཕྱོགས་པ་དག་དང་
གཞི་བདག་ཚོ་ཡིན་ན་ཡང་རང་གི་སྡིག་པ་དེ་འདག་མ་ཐུབ་ན་ཡི་དྭགས་པའི་གོང་ཙམ་
ལས་མིན་པས། དེ་ཚོས་བཟང་འབྲེལ་མ་ཞོག་རུང་ངན་འབྲེལ་རེ་ཞོག་ན་མཐར་ཁོང་
ཚོའི་རྒྱུད་ལ་ཐར་བའི་ས་བོན་རེ་འཇོག་ཐུབ་རྒྱུ་རེད་བསམ་ཡོད། ཀུན་མཁྱེན་བསྐལ་
བཟང་ཐུབ་བསྟན་དབང་ཕྱུག་ཚང་གིས། ཡང་ན་ང་ལ་གསོལ་བ་ཐོབས། །ཚེ་འདིར་སྨིན་
ཅིང་གྲོལ་བར་འགྱུར། །ཡང་ན་ང་ལ་སྐུར་བ་ཐོབས། །ཕྱི་མར་ང་ཡི་གདུལ་བྱ་ཡིན། །བཏིང་
སྙོམས་པ་ལ་རེ་བ་མེད། །གསུངས་པས། དེས་ན་བཟང་ངན་གྱི་འབྲེལ་བ་གང་ཞོག་ན་མ་
འོངས་པར་རིགས་ལྡན་དྲག་པོས་ཆོས་ཀྱི་འཁོར་ལོ་བསྐོར་བའི་ཚེ་དེའི་འཁོར་དུ་སྐྱེས་ན་
བཟང་ངན་གྱི་འབྲེལ་བ་གང་ཞོགས་པ་ཚང་མ་འཁོར་དུ་འགྲོ་ཐུབ་པ་ཞིག་ལ་སྨོན་ལམ་
བཏབ་ཡོད། གང་ལྟར་ད་རེས་འཁོར་བ་སྡུག་བསྔལ་གྱི་རྒྱ་མཚོ་འདི་ལས་ཕ་རོལ་ཏུ་བགྲོད་
པའི་གྲུ་གཟིངས་ལྟ་བུ་ལག་ཏུ་སོན་ན་ཡང་། གྲུ་དེ་ལ་བརྟེན་ནས་ཇི་ལྟར་བགྲོད་དགོས།
གྲུ་ཁེམ་གཡུག་ཚུལ་སོགས་མ་བསླབ་ན་རྒྱ་མཚོ་ཆེན་པོའི་ཕར་ཁར་འགྲོ་མི་ཐུབ་པས། དེ་
སུ་ལ་བརྟེན་ནས་སློབ་དགོས་ཤེ་ན། གྲོགས་དགེ་བའི་བཤེས་གཉེན་ལ་བརྟེན་དགོས་པ་
རེད། དགེ་བའི་བཤེས་གཉེན་བསྟེན་ཚུལ་སྔོན་ཆད་སྐྱེས་བུ་དམ་པ་གོང་མ་རྣམས་ཀྱིས་
དབང་གོང་མ་གོང་ཆེན་འདིའི་སྐབས་སུ་བླ་མ་ལྔ་བཅུ་བ་སོགས་ཀྱི་སྟེང་ནས་བཤེས་གཉེན་
བསྟེན་ཚུལ་མདོར་བསྡུས་རེ་གསུང་གི་ཡོད་པས། དེ་མཚུངས་མདོར་བསྡུས་ཤིག་བཤད་
1)



བཀའ་སློབ་ཟིན་བྲིས་ཕྱོགས་བསྒྲིགས། །
པ་ལ། དེང་སང་བླ་མ་བསྟེན་རྒྱུ་ཟེར་བ་ལས་སླ་མོ་ཞིག་གི་འདུ་ཤེས་བཞག་འདུག སྤྱིར་
ན་དེ་ལྟར་མིན། བླ་མས་སློབ་མ་འདི་སྐལ་ལྡན་གྱི་གདུལ་བྱ་སྣོང་ལྡན་གྱི་སློབ་མ་ཡིན་མིན་
བརྟག་དཔྱད་ཟབ་མོ་བྱེད་དགོས། སློབ་མས་ཀྱང་རང་གི་བླ་མར་བསྟེན་པ་ནས་བཀའ་
བཞིན་སྒྲུབ་པའི་མཆོད་པས་མཉེས་པར་བྱེད་དགོས་པས། བླ་མ་ལ་ཡང་བརྟག་དཔྱད་བྱེད་
ད གོས། བླ་མ་ལྔ་བཅུ་བ་ན་བླ་མའི་མཚན་ཉིད། སློབ་མའི་མཚན་ཉིད། བླ་མ་བསྟེན་ཚུལ་
ལ་སོགས་པ་ཧ་ཅང་གསལ་བོ་ཞིག་གསུངས་ཡོད་པ་དེ་ལྟ་བུ་རེད། བླ་མ་ཞིག་རིག་རིག་ཀུན་
ལ་སྐྱབས་སུ་མཆི་ཞེས་དེ་ལ་ཆོས་འབྲེལ་འཇོག་སླ་མོད། འོན་ཀྱང་བླ་མའི་བཀའ་བཞིན་
སྒྲུབ་པ་དཀའ་མོད་རེད། འདིར་སྒྲ་ཐག་ཅུང་མི་གསལ་བ་ཚིག་འགའ་ཆང་
གང་ལྟར་ཀྱང་ཆོས་བསྒྲུབས་པ་ཟེར་བ་ནི་བླ་མའི་བཀའ་གསུང་རྩིས། བླ་མས་ཇི་ལྟར་
གསུངས་པ་བཞིན་དུ་ཉམས་སུ་བླངས་ན་རྒྱུད་ལ་རྟོགས་པ་སྐྱེ་སླ་བ་ཞིག་རེད། དེའི་སྟབས་
སྔ་མ་བྱས་ནས་སློབ་མ་ཡིན་ན་ཡང་བླ་མ་ཅི་འདྲ་ཡིན་བཟང་ངན་ལ་བརྟག་དཔྱད་བྱེད་
ད གོས། བརྟག་དཔྱད་བྱས་ནས་བླ་མར་བསྟེན་པའི་ཕན་ཆད་བླ་མ་ལ་སངས་རྒྱས་དངོས་
ཀྱི་འདུ་ཤེས་འཇོག་དགོས་པ་ལས། བླ་མའི་སྐྱོན་བ རྟག་ན་རང་གི་ཉེས་པ་ལས་བླ་མའི་
སྐྱོན་དུ་འགྲོ་བ་མ་རེད། བླ་མ་གང་འདྲ་ཞིག་བསྟེན་ད གོས་ཤེ་ན། བླ་མ་ལྔ་བཅུ་བ་ལས།
བློ་ལྡན་སློབ་མས་བླ་མར་ནི། །སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་
བསྡམས་དང༌། །སྤྱོམས་དང་བཅས་པ་མི་བྱའོ། །ཞེས་དེ་ལྟ་བུའི་བླ་མ་བསྟེན་མི་ཉན་གསུངས་
པ་རེད། བླ་མ་སྙིང་རྗེ་མེད་པ་ཞིག་ཡིན་ན་སློབ་མ་རྗེས་སུ་འཛིན་རྒྱུ་མིན་པས་དེ་ལྟ་བུའི་
བླ་མ་བསྟེན་པ་ལ་དགོས་པ་ཆེན་པོ་མེད། བླ་མ་ཧ་ཅང་ཁྲོ་ཞིང་གདུག་རྩུབ་ཅན་ཡིན་ན།
ལྷག་པར་དེང་སང་གི་དུས་སུ་གར་འགྲོ་འདིར་འགྲོ་དཀའ་མོ་ཡིན་པས། སྔ་མོ་ནས་འབྲེལ་
བ་མ་གཞག་ན་བཟང་བའི་ཚད་རེད། ཁེངས་དྲེགས་ཆེ་བ་དང་། ཚུལ་ཁྲིམས་རྣམ་པར་
དག་པ་སྲུང་མི་ཐུབ་ཅིང་། རང་གིས་རང་བསྟོད་དང་རང་ལ་ཡོན་ཏན་མེད་ཀྱང་ཡོང་ཁུལ་
བྱེད་པ་སོགས་ལ་དབང་ཐོབ་ཀྱང་། སློབ་མའི་ངོས་ནས་བླ་མ་སངས་རྒྱས་ཀྱི་འདུ་ཤེས་
10]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཇོག་རྒྱུ་དཀའ་སེ་བ་རེད། དེའི་སྟབས་འདིར་སྤང་བྱའི་མཚན་ཉིད་ཅེས་བླ་མར་བསྟེན་
མི་རིགས་པ་གསུངས་པ་རེད། བཀའ་གདམས་པ་ཚོའི་ཁ་དཔེ་ལ། བླ་མ་བརྩེ་མེད་སེང་གེ་
ཞེས་བླ་མ་སྙིང་རྗེ་ཅན་ཞིག་མིན་ན་སེང་གེ་འདྲ་བས་ནམ་ཞིག་སོ་འདེབས་ཤས་ཆེ། བླ་མ་
ཁོང་ཁྲོ་ཅན་རྡུང་རྡེག་སོགས་བྱས་ན་ཧ་ཅང་གི་དད་པ་བརྟན་པོ་ཅན་ཞིག་མིན་ན་
མཚམས་རེར་དད་ལོག་མི་བྱེད་ཐབས་མེད་འབྱུང་རྒྱུ་རེད། ཁྲིམས་མེད་རོ་ལངས་ཟེར་བ་
རེད། བླ་མ་ཁོང་རང་གིས་ཚུལ་ཁྲིམས་རྣམ་པར་དག་པ་ཞིག་སྲུང་མ་ཐུབ་རུང་། ཞི་ཞིང་
དུལ་བ་ཞིག་མིན་ན་བླ་མའི་སྐྱོན་ཐམས་ཅད་བསླབ་ནས། དཔེར་ན། མི་ཤི་རྗེས་རོ་ལངས་
བྱས་ན་དེས་ཁ་རླངས་ཕོག་ཚད་རོ་ལངས་སུ་འགྱུར་བའི་བཤད་ཚུལ་ཡོད་པ་དེ་བཞིན་
འགྱུར་བ་རེད། འཁོར་ངན་སྦྲུལ་དཀྲིས་ཞེས་འཁོར་ངན་པ་མང་ན་འཁོར་དེའི་སྐྱོན་གྱིས་
ཡིད་བཞིན་གྱི་ནོར་བུ། དཔག་བསམ་ཤིང་། ཙན་དན་ལྟ་བུ་ཇི་འདྲ་བཟང་རུང་ལེན་མི་
ཐུབ། དཔེ་དེ་བཞིན་དུ་འཁོར་ངན་པས་བསྐོར་བའི་བླ་མ་བསྟེན་པ་ལ་ཚོད་འཛིན་དགོས་
ཞེས་པ་རེད། ཕན་མེད་ཤིང་སྐམ་ཞེས་བླ་མ་ལ་ཡོན་ཏན་མེད་ན། ཤིང་སྐམ་པོའི་སྡོང་བོ་
བཞིན་ཡོན་ཏན་མེད་པའི་བླ་མ་བསྟེན་ནས་དགོས་པ་ཆེན་པོ་མེད་ཅེས་བཀའ་གདམས་
པ་ཚོས་གསུང་ཚུལ་དེ་འདྲ་རེད། དེས་ན་རང་གི་བླ་མར་བསྟེན་དུས་ཐོག་མར་བླ་མའི་
ཡོན་ཏན་ལ་བརྟག་དཔྱད་བཏང་ནས། བླ་མ་གང་འདྲ་ཞིག་བསྟེན་དགོས་བསམ་བློ་
ལེགས་པོ་གཏོང་དགོས། བླ་མ་བསྟེན་པ་ལ་ཡོན་ཏན་གང་ད གོས་ཟེར་ན། རྡོ་རྗེ་མཁའ་
འགྲོའི་རྒྱུད་དུ། བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་
དང་རྒྱུད་ཀྱི་སྦྱོར་བ་ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་
ཡོངས་སུ་ཤེས། །དཀྱིལ་འཁོར་འབྲི་བའི་ལས་ལ་མཁས། །སྔགས་བཤད་པ་ཡི་སྦྱོར་བ་ཤེས། །
རབ་ཏུ་དང་ཞིང་དབང་བོ་དུལ། །ཞེས་དེ་ལྟ་བུའི་བླ་མ་བསྟེན་འོས་པར་གསུངས་པ་རེད།
འདིར་དེ་ཉིད་བཅུ་གསུངས་པ་ལ་ཕྱིའི་དེ་ཉིད་བཅུ་དང་ནང་གི་དེ་ཉིད་བཅུ་ཁ་ཁར་
གསུངས་པའང་ཡོད། གང་ལྟར་འདིར་བརྟན་ཞིང་ཞེས་བླ་མ་ཐུགས་བརྟན་པོ་བབས་
102



བཀའ་སློབ་ཟིན་བྲིས་ཕྱོགས་བསྒྲིགས།
ཆགས་པོ་ཞིག་དགོས་པ་རེད། དུལ་ལ་བློ་གྲོས་ལྡན་ཞེས་ཞི་ཞིང་དུལ་བ་ཞིག་ཡིན་ན་རང་
ལ་དད་ལོག་མི་སྐྱེས་པ་མ་ཟད། བླ་མའི་སྐུའི་ཡོན་ཏན་གྱིས་ཕར་སྣང་ཚོད་ཙམ་གྱི་སྒོ་ནས་
ཀྱང་སེམས་ལ་དད་པ་སྐྱེས་ཡོང་བས་བླ་མ་དེ་ལྟ་བུ་ཞིག་བསྟེན་ན་རང་ལ་ཕན་ཐོགས་པ་
འབྱུང་རྒྱུ་རེད།
དེ་ནས་བློ་གྲོས་ལྡན་ཞེས་བླ་མ་ཡང་ཐུགས་ཤེས་རབ་དང་ལྡན་པ་རྣམ་དཔྱོང་ཅན།
བཟོད་ལྡན་དྲང་ལ་གཡོ་སྒྱུ་མེད་ཅེས་ཐུགས་བཟོད་པ་དང་ལྡན་པ་སྟེ་བྱ་བ་ཅུང་ཙམ་
ཞིག་གིས་ཁོང་ཁྲོ་ལང་གི་འདུག་ནི་ཞིག་མ་ཡིན་ན་བཟང་། བླ་མ་ཁོང་ཁྲོ་ཅན་རླུང་ལངས་
སླ་བ་ཞིག་ཡིན་ན་ཆོས་ཞུ་བསམ་རུང་བླ་མའི་མདུན་དུ་འགྲོ་དཀའ་བ་ཞིག་ཡིན་པས་བཟོད་
ལྡན་ཞེས་བླ་མ་བཟོད་པ་དང་ལྡན་པ་ཞིག་དགོས། དྲང་ལ་གཡོ་སྒྱུ་མེད་ཅེས་བླ་མ་ཐུགས་
དྲང་མོ་མིན་པར་ལས་རྒྱུ་བསམ་རྒྱུ་མང་བོ་ཅན། ཁ་ནས་བཤད་པ་དང་ལག་གི་ལས་ནོ་ཐོ་
མི་ཐུག་པ་ཞིག་ཡིན་ན་སློབ་མས་བསྟེན་ཀྱང་སློབ་མ་ལ་ཕན་ཐོགས་རྒྱུ་དཀའ་མོ་རེད།
སྔགས་དང་རྒྱུད་ཀྱི་སྦྱོར་བ་ཤེས་པ་གསུངས་པས་སྔགས་ལ་མཁས་ཤིང་རྒྱུད་དང་སྦྱོར་བ་
ཤེས་པ་ཞེས་འཕྲུལ་འཁོར་ལ་སོགས་འདིར་སྦྱོར་བའི་ལུགས་གང་ཡིན་ན་ལྷག་པའི་ལྷ་
རང་གིས་གང་སྒྲུབ་འདོད་ན་བླ་མ་ལ་དེ་ཞུས་ན་ཁྲིད་ཐུབ་པའི་དོན་ཡིན། སྙིང་བརྩེ་ལྡན་
ཞིང་བསྟན་བཅོས་མཁས་ཞེས་ཐུགས་སྙིང་རྗེ་ཆེན་པོའི་རང་བཞིན་ཅན་བསྟན་བཅོས་
དག་ལ་མཁས་པ་ཡིན་ན། དེ་ཉིད་བཅུ་ལྡན་གྱི་བླ་མ་རེད། བླ་མ་བསྟེན་ན་དེ་ལྟ་བུ་བསྟེན་
ད གོས་གསུངས་པ་རེད། དེའི་སྟབས་བླ་མ་ཞིག་རེད་ཟེར་ཟེར་ལ་གང་བྱུང་མང་བྱུང་དུ་
དབང་ཞུས་ནས་ཉན་ན། སྔགས་ཀྱི་དམ་ཚིག་ལས་ལྷག་པར་དུ་བླ་མར་དམོད་པ་ཧ་ཅང་
ཉེས་པ་ཆེན་པོ་ཡིན་པས། བླ་མ་བསྟེན་རྒྱུ་སླ་མོ་རེད། བསྟེན་ནས་རྗེས་སུ་བླ་མ་ལ་སངས་
རྒྱས་དངོས་ཀྱི་འདུ་ཤེས་འཇོག་རྒྱུ་ནི་དཀའ་མོ་ཡིན། བླ་མ་ལ་སངས་རྒྱས་དངོས་ཀྱི་འདུ་
ཤེས་བཞག་ན། བླ་མ་ལ་ཁོང་རང་གི་ངོས་ཐད་ནས་ཡོན་ཏན་ཆེན་པོ་མེད་ཀྱང་སློབ་མ་ལ་
སངས་རྒྱས་དངོས་དང་འདྲ་བའི་བྱིན་རླབས་འཇུག་རྒྱུ་རེད། དཔེར་ན། ཁྱི་མཆེ་ལས་
]03



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རིང་བསྲེལ་བྱུང་བ་སོགས་དེ་ལྟ་བུའི་ལོ་རྒྱུས་མང་བོ་ཡོད། གཙོ་བོ་རང་གིས་དད་པ་སྦྱོང་
བ་ཤིན་ཏུ་གལ་ཆེ། དེང་སང་གི་དུས་འདི་ལ་སློབ་མས་བླ་སློབ་ཀྱི་དམ་ཚིག་བསྲུང་དགོས་
ལ། བླ་མས་ཀྱང་བླ་སློབ་ཀྱི་དམ་ཚིག་བསྲུང་དགོས་པ་ཞིག་རེད། དེའི་སྟབས་ང་རང་ས་
གང་དུ་སོང་ན་དམངས་ཚོགས་དང་སློབ་མ་རྣམས་ལ་བླ་སློབ་ཀྱི་འབྲེལ་བ་འདི་ལ་འདང་
རྒྱག་གམ་མི་རྒྱག་ཅེས་བྱ་བ་ཅི་ལ་ཐུག་ཀྱང་གཏན་ནས་མི་ཟེར། སྔོན་ཆད་ས་དོན་ཆུ་དོན་
སོགས་བཤད་ན་ཡང་ང་རང་གི་ངོས་ཐད་ནས་ཁ་བརྡ་བྱས་ནས་ཉན་ན་ཁོང་ཚོའི་དད་
པ་དང་བསྟུན། གལ་ཏེ་མ་ཉན་ན་ང་བླ་མ་རེད། འུ་གཉིས་ཀྱི་བར་ན་ཆོས་འབྲེལ་ལས་
འབྲེལ་ཡོད་པ་ལ་འདང་རྒྱག་གམ་མི་རྒྱག་མི་རྒྱག་ཅེས་གཏན་ནས་ཟེར་མ་མྱོང་། རྒྱུ་མཚན་
ནི་སློབ་མ་དེ་ཚོ་ལ། སེམས་ཅན་རེ་རེའི་ཕྱིར་ཡང་མནར་མེད་པའི། །མེ་ནང་བསྐལ་བ་རྒྱ་
མཚོར་གནས་དགོས་ཀྱང་། །ཞེས་སྐྱེས་བུ་དམ་པ་རྣམས་ཀྱིས་སེམས་ཅན་རེ་རེའི་དོན་དུ་
མེ་ནང་དུ་བསྐལ་བ་རྒྱ་མཚོའི་བར་དུ་གནས་དགོས་རུང་ཐུགས་ལ་སྐྱོ་བ་མེད་པ་ཞིག་རེད།
སློབ་མ་དེ་ཚོ་ཡང་སྙིང་རྗེ་རེད། ཁོང་ཚོ་དམ་ཚིག་དང་འགལ་ནས་དམྱལ་བར་འགྲོ་བའི་
རྒྱུ་བསགས་ན། ང་ཚོས་དེ་ལ་ཉམས་འཇོག་ཅི་ཡང་མ་བྱས་ན་རང་གི་རྒྱུད་ན་སྙིང་རྗེ་མེད་
པའི་རྟགས་རེད། དེའི་སྟབས་རང་གི་ངོས་ཐད་ནས་སློབ་མ་དེ་ཚོ་ལ་ཐབས་སྣ་ཚོགས་ཀྱི་
སྒོ་ནས་དད་པ་སྐྱེ་བ་དང་དད་ལོག་མི་བྱེད་པའི་ཐབས། དེ་ཚོ་ལ་ཕན་ཐོགས་པ་ཞིག་བྱུང་
ན་ང་རང་ལ་གང་བྱས་ཀྱང་སྐྱོན་མེད་སྙམ་པའི་བསམ་པ་བཟུང་བ་ཡིན། དེའི་སྟབས་ཁྱེད་
འདིར་བཞུགས་པའི་བླ་མ་སྤྲུལ་བའི་སྐུ་མང་བོ་ཡོད་པས། ཁྱེད་རྣམ་པ་ཚོར་སེམས་ཅན་
ལ་སྙིང་རྗེ་ཡོད་ན། རང་གི་སློབ་མར་གྱུར་པ་དེ་ཚོ་ ཐམས་ཅད་ཐར་བའི་ལམ་དུ་འཁྲིད་
ཐབས་དང་ཁོང་ཚོའི་རྒྱུད་ལ་དགེ་བའི་རྩ་བ་འཕེལ་ཐབས་སུ་བསྡུ་བའི་དངོས་པོ་བཞི་ལ་
སོགས་ཀྱི་སྒོ་ནས་ཐབས་མཁས་ཐུགས་རྗེ་ཤཱཀྱའི་རིགས་འཁྲུངས་ཤིང་ཞེས་གསུངས་པ་
ལྟར། ཐབས་ལ་མཁས་ཤིང་ཐུགས་རྗེ་ཆེ་བ་ནི་སངས་རྒྱས་ཀྱི་འཕྲིན་ལས་ཀྱི་ཆ་གཅིག་རེད།
དེས་ན་བླ་མའི་ངོས་ཐད་ནས་སློབ་མ་ལ་ཐུགས་བརྩེ་བ་སྙིང་རྗེ་ཆེན་པོས་དགོངས་ཏེ། སློབ་
ཐུ
104



བཀའ་སློབ་ཟིན་བྲིས་ཕྱོགས་བསྒྲིགས།
མ་དེ་ཚོ་ལ་མ་མཐའ་དོན་ཆུང་ཆུང་ཞིག་གི་སྟེང་ནས་ཀྱང་དད་ལོག་མི་སྐྱེ་ཞིང་དད་པ་སྐྱེ་
བའི་རྒྱུ་ཞིག་བྱུང་ན་སློབ་མ་དེ་ཚོ་ལ་ཕན་ཐོགས་འབྱུང་བ་ལས། བླ་མ་རང་གི་ཁ་རྗེ་དབང་
ཐང་མཚན་སྙན་གྲགས་ལ་འདང་རྒྱག་མི་ཉན། དེ་མཚུངས་ཁྱེད་སློབ་མ་རང་གི་ངོས་ཐད་
ནས་གཙོ་བོ་བླ་མར་བསྟེན་ཟིན་པ་ནས་རང་གིས་དད་པ་འཇོག་ཐུབ་ན་བླ་མ་སུ་ཡིན་རུང་
སངས་རྒྱས་བྱང་ཆུབ་སེམས་དཔའ་ཐམས་ཅད་བླ་མ་དེའི་རྣམ་པར་བྱོན་ནས་རང་རང་
ཚོ་ལ་སངས་རྒྱས་དངོས་དང་འདྲ་བའི་བྱིན་རླབས་འབྱུང་བ་ལ་དོགས་པ་མེད་པ་ཡིན།
དེ་ལྟར་ད་ཐེངས་འདི་ལྟ་བུའི་གསང་སྔགས་ཀྱི་ཆོས་ཟབ་མོ་ཉམས་སུ་ལེན་པ་ལ་
གཙོ་བོ་དམ་ཚིག་དང་སྡོམ་པ་ལ་སོགས་པ་བསྲུང་རྒྱུ་ནི་ཤིན་ཏུ་ནས་ཀྱང་གལ་ཆེན་པོ་རེད།
དེང་སང་ཕལ་ཆེར་གྱིས་དབང་ཐོབ་སོང་ཟེར་ན་བུམ་ཆུ་ཁར་རེག བླ་མའི་གསུང་སྐད་
གོ་ན་ཡང་འདྲ། མ་གོ་ན་ཡང་འདྲ། ཅི་ཞིག་གསུང་གི་ཡོད་པ་ཡང་ཤེས་རྒྱུ་མ་རེད། དབང་
ཞིག་ཐོབ་སོང་བའི་བསམ་པ་དང་། བུམ་ཆུ་ཁར་ཡོང་ན་དབང་ཟེར་བ་ཐོབ་སོང་སྙམ་པ་
ལས་དབང་ཟེར་བ་ཅི་ཞིག་ཡིན་དོན་མི་གོ་བའི་ཚོད་རེད། ལྷག་པར་དུ་འདི་ལྟ་བུའི་ཁྲོམ་
ཆེན་པོ། མི་ཁྲི་ཕྲག་མང་བོ་ཞིག་ལ་མཚོན་ན་འདིའི་ནང་དུ་ཆེ་ཆུང་སྣ་ཚོགས་ཚོགས་ཤིག་
ཡོད་པས་ཐམས་ཅད་པོ་ལ་དབང་ཐོབ་དགོས་ཤེ་ན་དཀའ་མོ་རེད་དེ། འདིའི་ནང་ན་ས་
ཐོབ་ཀྱི་བྱང་ཆུབ་སེམས་དཔའ་ཡང་མང་བོ་ཡོད་རྒྱུ་རེད། འཇིག་རྟེན་རྒད་པོ་ཚོའི་ཁ་
དཔེ་ལ། སངས་རྒྱས་དང་རྐུན་མ་གར་ཡོད་མི་ཤེས་ཟེར་བ་བཞིན། རྐུན་མ་དང་སངས་
རྒྱས་ལྷན་དུ་བཞག་ན་མི་འགྲིག་མོད། འོན་ཀྱང་ཕར་དེད་ན་གནས་ཚུལ་དེ་འདྲ་རེད།
འཇིག་རྟེན་གྲོང་བ་ཚོ་ཡིན་ནའང་ཧ་ཅང་གི་འདང་རྒྱག་ཤེས་མཁན་ཡོད། སྔོན་ཆད་
ཟམ་ཚའི་མི་ལོ་འགོ་བ་ཟེར་བ་ཞིག་ཡོད། དེའི་སྔ་མའི་དཔོན་པོ་ཞིག་གིས་དགའ་ལྡན་ཁྲི་
ཆེན་ཁྲི་རྒྱལ་མཚན་སེངྒེ་ཚང་ལ། ཨ་ལགས་ཚང་། སངས་རྒྱས་དུ་ཡོད་ཅེས་ཞུས་པར།
ཁོང་གིས་སངས་རྒྱས་ཟེར་བ་ནི་ནམ་མཁའ་དང་མཉམ་པ་རེད། སངས་རྒྱས་གྲངས་མི་
ཟིན་པ་རེད་ཅེས་གསུངས། འོ་ན་སེམས་ཅན་དུ་ཡོད་ཅེས་ཞུས་པ་ན། སེམས་ཅན་ལ་ཡང་
105



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནམ་མཁའི་མཐའ་ཁྱབ་ཀྱི་སེམས་ཅན་གྲངས་མེད་བརྗོད་དུ་མེད་པ་རེད་ཅེས་གསུངས།
འོ་ན་སངས་རྒྱས་དང་སེམས་ཅན་གཉིས་ལས་གང་མང་བ་རེད། གང་ཉུང་བ་རེད་ཅེས་
ཞུས་པ་ན། སེམས་ཅན་དང་སངས་རྒྱས་གཉིས་ལ་འདི་མང་དང་འདི་ཉུང་ཟེར་བ་མེད།
ཐམས་ཅད་འདྲ་འདྲ་རེད། ནམ་མཁའི་མཐའ་ཁྱབ་ཏུ་ཡོད་པ་རེད་གསུངས་པ་ན། འོ་ན་
སངས་རྒྱས་རེ་རེས་སེམས་ཅན་རེ་རེ་དྲངས་ནས་སངས་རྒྱས་པར་བྱས་ན་མི་ཆོག་གམ་ཞེས་
པར། ཁོང་གིས་དུས་ཐོག་དེ་ཉིད་དུ་ལན་འདེབས་མ་ཐུབ་ཅེས་གསུངས། ཕར་དེད་ན་
བསམ་བརྗོད་ཀྱི་ཡུལ་ལས་འདས་སོང་བས། བ ཤད་མི་ཤེས་པ་ལྟ་བུ་ཞིག་རེད། ཡིན་ན་
ཡང་དབུ་མ་འཇུག་པ་སོགས་སུ། འདི་དག་རྣམས་ལ་བྱང་ཆུབ་སེམས་དཔའ་ཡིས་ནི་
འབུམ་ཕྲག་དང་། །བྱེ་བ་ཕྲག་བརྒྱ་འཐོབ་ཅིང་དེ་ཡིས་བྱེ་བ་སྟོང་འགྱུར་འཐོབ། །དེ་ནས་
བྱེ་བ་བརྒྱ་ཕྲག་སྟོང་འགྱུར་ཡང་འཐོབ་བྱེ་བ་ཕྲག །ཁྲག་ཁྲིག་ཕྲག་བརྒྱར་རྫོགས་པར་བསྒྱུར་
དང་སླར་ཡང་སྟོང་ཕྲག་ཏུ། །ཡང་དག་པར་ནི་བསྒྱུར་བ་མཐའ་དག་རབ་ཏུ་འཐོབ་པར་
འགྱུར། །ཅེས་བྱང་ཆུབ་སེམས་དཔའ་ཚོས་སྤྲུལ་བ་དེ་འདྲ་འགྱེད་ནུས་ན་སངས་རྒྱས་ལ་
སྨོས་ཅི་འཚལ། དེར་མ་ཟད་མགོན་པོ་ཁྱོད་ཀྱི་ཞལ་གྱི་དབུགས་ཙམ་ཡང་། །མཐའ་དག་
འགྲོ་ལ་སྨན་པའི་རྒྱུར་འགྱུར་ན། །ཚོགས་གཉིས་སྤྱོད་པ་གཞན་ལྟ་སྨོས་ཅི་འཚལ། །ཞེས་
གསུངས་པས། སངས་རྒྱས་བྱང་ཆུབ་སེམས་དཔའ་ཚོའི་ཕྱི་ནང་གི་དབུགས་ཀྱི་རྒྱུ་བ་
ཙམ་ཡང་སེམས་ཅན་གྱི་དོན་དུ་འགྱུར་བས་ན། ཚོགས་གཉིས་ཀྱི་སྤྱོད་པ་ལ་སོགས་པའི་
གཞན་དག་སེམས་ཅན་གྱི་དོན་དུ་མི་འགྱུར་བ་གང་ན་ཡོད། ད་རེས་སྟོན་པ་ཐུགས་རྗེ་
ཅན་ལ་མདོ་སྔགས་ཟུང་འབྲེལ་ཡོད་པས་རྒྱལ་བ་ཐམས་ཅད་ལས་པད་དཀར་ལྟ་བུར་
བསྔགས་ལ། ཕྱིན་ཆད་རྒྱལ་བ་བློ་བཟང་གྲགས་པ་མངོན་པར་འཚང་རྒྱ་བའི་རྒྱལ་བ་སེངྒེའི་
ང་རོ་ལ་སངས་རྒྱས་འདི་དང་འདྲ་བར་མདོ་སྔགས་གཉིས་ཀྱི་བསྟན་པ་དར་བ་མ་གཏོགས།
བསྐལ་བཟང་གི་སངས་རྒྱས་གཞན་པ་ལ་མདོ་སྔགས་ཀྱི་བསྟན་པ་མི་དར་བར་གསུངས་
ཡོད། ཡིན་ན་ཡང་བསྐལ་བཟང་གི་སངས་རྒྱས་གཞན་པ་ཚོ་ལ་སྔགས་གཏན་ནས་མེད་
106



བཀའ་སློབ་ཟིན་བྲིས་ཕྱོགས་བསྒྲིགས།
ཟེར་ན་དེ་ཡང་ཁས་ལེན་ཐུབ་རྒྱུ་དཀའ་མོད་རེད། འོ་ན་བསྐལ་བཟང་སངས་རྒྱས་གཞན་
པ་ཚོའི་སྐབས་སུ་སངས་རྒྱས་པ་ཡོད་དམ་མེད། སངས་རྒྱས་ན་སྔགས་ལ་ཞུགས་དགོས་
སམ་མི་དགོས། སྔགས་ལ་ཞུགས་ན། འོ་ན་དབང་མ་ཐོབ་པར་སྔགས་ལ་ཞུགས་ཆོག་གམ།
མི་ཆོག་སོགས་རྩོད་པ་བྱས་ན་ཁས་ལེན་ཟིན་དཀའ་བར་འདུག ཡིན་ན་ཡང་སངས་རྒྱས་
ཤཱཀྱ་ཐུབ་པའི་བསྟན་པ་འདི་ལྟ་བུ་རྒྱུད་ཐམས་ཅད་ཀྱི་དབང་ལུང་མན་ངག་དང་ལྡན་པ།
བསྐལ་བ་སྙིགས་མའི་དུས་སུ་གྱུར་ན་ཡང་ད་དུང་སྔགས་ཀྱི་བསྟན་པ་དར་བ་ནི་བསྐལ་
བཟང་སངས་རྒྱས་གཞན་པ་ལ་དཀོན་པ་ཐག་ཆོད་རེད། ད་རེས་འདི་ལྟ་བུའི་སྟེང་ནས་
གོང་དུ་ཞུས་པ་བཞིན་མདོ་སྔགས་གང་གི་ལམ་ལ་ཉམས་སུ་བླངས་ན་སངས་རྒྱས་ཐོབ་པའི་
རྒྱུར་འགྲོ་བ་ཤ་སྟག་རེད་མོད་དེ། ལྷག་པར་དུ་ཆེས་མྱུར་བ་ནི་གསང་སྔགས་ཀྱི་ཟབ་ཆོས་
འདི་རེད། དེས་ན་གསང་སྔགས་ལ་ཡང་རྒྱུད་བཞི་ཡོད་པའི་ནང་ནས་མཆོག་ཏུ་གྱུར་བ་ནི་
རྣལ་འབྱོར་བླ་ན་མེད་པའི་རྒྱུད་རེད། དེའི་ནང་ནས་ཀྱང་དུས་འཁོར་འདི་སངས་རྒྱས་
བཅོམ་ལྡན་འདས་རང་ཉིད་གླིང་འདིར་བྱོན་ནས། མངོན་པར་རྫོགས་པར་འཚང་རྒྱ་
ཚུལ་བསྟན་པའི་ཕྱི་ལོ་དེ་ལ་ཤེར་ཕྱིན་གྱི་མདོ་སྡེ་རིན་པོ་ཆེ་གསུང་བ་དང་། དེ་དང་ལྷན་
ཅིག་དཔལ་ལྡན་འབྲས་དཀར་སྤུངས་པའི་མཆོད་རྟེན་དུ་བྱང་ཕྱོགས་ཤམྦྷ་ལའི་རྒྱལ་པོ་
ཟླ་བ་བཟང་བོ་གཙོ་བྱས་པའི་གྲོང་ཁྱེར་དགུ་བཅུ་རྩ་དྲུག་གི་གདུལ་བྱ་ཐམས་ཅད་དཔལ་
ལྡན་འབྲས་སྤུངས་མཆོད་རྟེན་དུ་འདུས་ནས། སངས་རྒྱས་བཅོམ་ལྡན་འདས་རང་ཉིད་
ཀྱིས་སྟེང་ཕྱོགས་དཔལ་ལྡན་རྒྱུ་སྐར་གྱི་བདག་པོའི་དཀྱིལ་འཁོར་ཞལ་ཕྱེས། འོག་ཏུ་གསུང་
གི་དབང་ཕྱུག་གི་དཀྱིལ་འཁོར་ཞལ་ཕྱེས་ཏེ། དུས་འཁོར་གྱི་རྩ་རྒྱུད་ཤོ་ལོ་ཀ་སྟོང་ཕྲག་
བཅུ་གཉིས་པ་རྩ་རྒྱུད་རྒྱས་པ་གསུངས། འདིར་དཔལ་ལྡན་རྒྱུ་སྐར་བདག་པོ་ཞེས་པ་
ཕར་དེད་ན་དུས་འཁོར་རེད། འོག་ཤོད་དུ་ཆོས་དབྱིངས་གསུང་གི་དབང་ཕྱུག་གི་དཀྱིལ་
འཁོར་འདི་སྡེ་བརྒྱད་ཀྱི་དུས་འཁོར་ཡིན་གསུང་བ་ཞིག་དང་། འདི་སྤྱི་ཁྱབ་ཀྱི་གསུང་གི་
དབང་ཕྱུག་གི་དཀྱིལ་འཁོར་ཡིན་གསུང་བ་ཞིག་བཅས་བཤད་ཚུལ་མི་འདྲ་བ་གཉིས་ཡོད།
1)7



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གང་ལྟར་ཀྱང་༼ འདིར་སྒྲ་ཐག་མི་གསལ་བས་ཚིག་འགའ་ཆད༽དུས་འཁོར་དབང་ཆེན་ཞེས་ན་
ཐམས་ཅད་པོ་ལ་དད་པ་ཆེན་པོ་ཡོད། ལ་ལ་ཚོ་ས་ཐག་རིང་བོ་ནས་ཡོང་ཞིང་དཀའ་ལས་
མང་བོ་མྱངས། འདིའི་དོན་དུ་ལ་ལའི་སྲོག་ཚུན་ཆད་བཏང་བ་ཡོད་པས། འདི་ཐམས་
ཅད་པོ་གཙོ་བོ་སངས་རྒྱས་བཅོམ་ལྡན་འདས་རང་ཉིད་དཔལ་དུས་ཀྱི་འཁོར་ལོའི་སྐུར་
བཞེངས་ནས་རྒྱུད་འདི་གསུངས་པ་ཡིན་པས། ང་ཚོ་ཐམས་ཅད་འདིར་ལྷན་དུ་མཇལ་རྒྱུ་
བྱུང་བ་ཡང་ལ ས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་ཡིན་པས། སྔོན་
བསགས་ཀྱི་ལས་འབྲེལ་ཡོད་པ་ཡིན་རྒྱུ་རེད། དུས་འཁོར་གྱི་དབང་ཐོབ་ཐོབ་ཐམས་ཅད་
པོས་མ་འོངས་བྱང་ཕྱོགས་ཤམྦྷ་ལར་སྐྱེ་བའི་སྨོན་ལམ་དེ་རྒྱག་གི་ཡོད་པས།
༼འདིར་སྒྲ་ཐག་མི་ག ས ལ་བ ས་ཚིག་འགའ་ཆད ༽ ཟླ་བ་བཟང་བོ་འདི་བསྟན་བཅོས་རྣམ་
དག་རྣམས་སུ་གསུངས་པ་ལྟར་ན། ཕྱག་ན་རྡོ་རྗེའི་སྤྲུལ་བ་ཡིན་གསུངས། ཟླ་བ་བཟང་བོའི་
སྲས་ས་སྙིང་གི་སྤྲུལ་བ་རྒྱལ་པོ་ལྷ་དབང་རེད། དེའི་སྲས་གཤིན་རྗེ་གཤེད་ཀྱི་སྤྲུལ་བ་རྒྱལ་
བོ་གཟི་བརྗིད་ཅན། དེའི་སྲས་སྒྲིབ་པ་རྣམ་སེལ་གྱི་སྤྲུལ་བ་རྒྱལ་པོ་ཟླ་བའི་བྱིན། དེའི
སྲས་རྨུགས་བྱེད་ཀྱི་སྤྲུལ་བ་རྒྱལ་པོ་ལྷའི་དབང་ཕྱུག དེའི་སྲས་ཁེངས་བྱེད་ཀྱི་སྤྲུལ་བ་རྒྱལ་
བོ་སྣ་ཚོགས་གཟུགས་རེད། དེའི་སྲས་ནམ་སྙིང་གི་སྤྲུལ་བ་རྒྱལ་པོ་ལྷའི་དབང་ལྡན་རེད། དེ་
བདུན་ལ་སྔོན་གྱི་ཆོས་རྒྱལ་བདུན་ཞེས་སྟོན་པ་སངས་རྒྱས་བཅོམ་ལྡན་འདས་བྱོན་ནས་
བྱང་ཕྱོགས་ཤམྦྷ་ལར་རིམ་པ་བཞིན་དུ་རྒྱལ་སྲིད་བཟུང་བའི་ཆོས་ཀྱི་རྒྱལ་པོ་བདུན་རེད།
དེ་ལ་བཙུན་མོ་སྣ་ཚོགས་ཡུམ་ཞེས་པར་འཁྲུངས་པའི་རིགས་ལྡན་ཉེར་ལྔའི་ཐོག་མ་ནི་
རིགས་ལྡན་འཇམ་དབྱངས་གྲགས་པ་ཡིན་ཞིང་། ཁོང་ནི་རྗེ་བཙུན་འཇམ་པའི་དབྱངས་
ཀྱི་སྤྲུལ་བ་ཡིན་པ་རེད། འདིའི་རིང་ལ་དུས་འཁོར་གྱི་རྩ་བའི་རྒྱུད་ཤོ་ལོ་ཀ་སྟོང་ཕྲག་བཅུ་
གཉིས་པ་བསྡུས་ནས་བསྡུས་རྒྱུད་གསུངས་པ་རེད། དེའི་བཙུན་མོ་སྒྲོལ་མའི་སྲས་སུ་སྤྱན་
ར ས་གཟིགས་ཀྱི་སྤྲུལ་བ་རིགས་ལྡན་པད་མ་དཀར་བོ་འཁྲུངས། རིགས་ལྡན་པད་མ་
དཀར་བོས་བསྡུས་རྒྱུད་ཀྱི་འགྲེལ་བ་འགྲེལ་ཆེན་དྲི་མེད་འོད་གསུངས་པ་རེད། འགྲེལ་
1(08



བཀའ་སློབ་ཟིན་བྲིས་ཕྱོགས་བསྒྲིགས།
ཆེན་དྲི་མེད་འོད་ཀྱི་བཤད་ལུང་སོགས་ད་ལྟའི་བར་དུ་ཡང་གནས་བཞིན་པ་རེད། ང་ལ་
དེའི་བཤད་ལུང་གི་ཕྱེད་ཙམ་ཁོང་རྡོ་རྗེ་འཆང་གི་མདུན་ནས་ཐོབ་པ་ལས་ཆ་ཚང་ཐོབ་
རྒྱུའི་མ་སོང་། ཕྱེད་ཙམ་ཐོབ་པ་དེ་ཡང་ཆུང་དུས་ཁོང་པཎ་ཆེན་ཐམས་ཅད་མཁྱེན་པ་སྐུ་
གོང་མ་བླ་བྲང་དུ་ཕེབས་ནས། དངུལ་ཆུ་རིན་པོ་ཆེ་དང་པཎ་ཆེན་རིན་པོ་ཆེ་ཁོང་གི་
མཚན་ཞབས་མཁན་པོ་རྣམ་པ་གཉིས་ཀྱིས་ཨ་ལགས་རིན་པོ་ཆེར་ཞུས་ནས་འགྲེལ་ཆེན་
དྲི་མེད་འོད་ཀྱི་བཤད་ལུང་གནང་བ་རེད། བཤད་ལུང་གནང་ནས་དཀྱིལ་ཙམ་དུ་ཐོན་
དུས། ང་སྐབས་དེར་ཚོགས་ཆོས་ར་ལ་འགྲོ་བཞིན་ཡོད་པས། བར་དེར་ཆོས་རའི་ཐལ་
སྐད་བཏང་བྱུང་བ་ན། ཁོང་རིན་པོ་ཆེས་ང་ལ་ཁྱོད་ཆོས་ར་ལ་སོང་། རྗེས་སུ་ཐོབ་རྒྱུ་རེད་
ཅེས་གསུངས། ངས་བཤད་ལུང་ཐོབ་ན་བསམ་ནས་ཡར་མ་ལངས་པར་ཅུང་བསྡད་པ་ན།
ཁྱོད་གུང་ཐང་ཚང་སྐུ་གོང་མ་ཚོ་ཆོས་ཐུན་གཅིག་ཀྱང་ཆད་མ་མྱོང་བས། ཁྱོད་ཀྱིས་ཆོས་
ཐུན་ཆད་དུ་མ་འཇུག ཁྱོད་ལ་རྗེས་སུ་ཐོབ་རྒྱུ་རེད། འཆད་ཉན་གལ་ཆེ་བས་ཆོས་ར་ལ་
སོང་གསུངས་ཏེ་འདུག་ཏུ་མ་བཅུག་པས། ང་ལ་འགྲེལ་ཆེན་དྲི་མེད་འོད་ཀྱི་བཤད་ལུང་
ཆ་མི་ཚང་། གང་ལྟར་ཀྱང་ད་ལྟའི་བར་དུ་ཡོད་པ་འགྲེལ་ཆེན་དྲི་མེད་འོད་དེ་རིགས་ལྡན་
པད་མ་དཀར་བོས་གསུངས་པ་རེད། དེའི་སྲས་གཤིན་རྗེ་མཐར་བྱེད་ཀྱི་སྤྲུལ་བ་རིགས་
ལྡན་བཟང་བོ་དང་། དེའི་སྲས་ས་སྙིང་གི་སྤྲུལ་བ་རིགས་ལྡན་རྣམ་རྒྱལ་ཏེ་རིགས་ལྡན་
བཞི་བ་རེད། དེའི་སྲས་རྨུགས་བྱེད་ཀྱི་སྤྲུལ་བ་རིགས་ལྡན་བཤེས་གཉེན་བཟང་བོ་དང་།
དེའི་སྲས་སྒྲིབ་སེལ་གྱི་སྤྲུལ་བ་རིགས་ལྡན་ཕྱག་དམར་རམ་རིན་ཆེན་ཕྱག དེའི་སྲས་ཁེངས་
བྱེད་ཀྱི་སྤྲུལ་བ་རིགས་ལྡན་ཁྱབ་འཇུག་སྦས་པ་སྟེ་རིགས་ལྡན་བདུན་པ་རེད། དེའི་སྲས་
ནམ་སྙིང་གི་སྤྲུལ་བ་རིགས་ལྡན་ཉི་མ་གྲགས་པ། དེའི་སྲས་བགེགས་ད གྲའི་སྤྲུལ་བ་
རིགས་ལྡན་ཤིན་ཏུ་བཟང་བོ་དང་། དེའི་སྲས་ཕྱག་རྡོར་གྱི་སྤྲུལ་བ་རིགས་ལྡན་རྒྱ་མཚོ་རྣམ་
རྒྱལ། དེའི་སྲས་གཤིན་རྗེ་གཤེད་ཀྱི་སྤྲུལ་བ་རིགས་ལྡན་རྒྱལ་དཀའ། དེའི་སྲས་ས་སྙིང་གི་
སྤྲུལ་བ་རིགས་ལྡན་ཉི་མ། དེའི་སྲས་རྨུགས་བྱེད་ཀྱི་སྤྲུལ་བ་རིགས་ལྡན་སྣ་ཚོགས་གཟིགས་
1(09



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་། དེའི་སྲས་སྒྲིབ་སེལ་གྱི་སྤྲུལ་བ་རིགས་ལྡན་ཟླ་བའི་འོད། དེའི་སྲས་ཁེངས་བྱེད་ཀྱི་
སྤྲུལ་བ་རིགས་ལྡན་མཐའ་ཡས་ཏེ་རིགས་ལྡན་བཅོ་ལྔ་བ་རེད།
དེའི་སྲས་ནམ་སྙིང་གི་སྤྲུལ་བ་རིགས་ལྡན་ས་སྐྱོང་། དེའི་སྲས་བགེགས་དགྲའི་སྤྲུལ་
བ་རིགས་ལྡན་དཔལ་སྐྱོང་། དེ་ནས་ཕྱག་རྡོར་གྱི་སྤྲུལ་བ་རིགས་ལྡན་སེང་གེ དེ་ནས་ཡང་
གཤིན་རྗེ་མཐར་བྱེད་ཀྱི་སྤྲུལ་བ་རིགས་ལྡན་རྣམ་གནོན་དེ་རིགས་ལྡན་བཅུ་དགུ་བ་རེད།
དེའི་སྲས་ས་སྙིང་གི་སྤྲུལ་བ་རིགས་ལྡན་སྟོབས་པོ་ཆེ། དེའི་སྲས་རྨུགས་བྱེད་ཀྱི་སྤྲུལ་བ་
རིགས་ལྡན་མ་འགགས་པ། རིགས་ལྡན་མ་འགགས་པས་རྒྱལ་ས་བཟུང་ཚར་ནས། དེའི་
སྲས་སྒྲིབ་སེལ་སྤྲུལ་བ་རིགས་ལྡན་མིའི་སེང་གེ་ཁྲིར་འབྱོན་རྒྱུ་རེད། དེའི་རྗེས་སུ་ནམ་
སྙིང་གི་སྤྲུལ་བ་རིགས་ལྡན་དབང་ཕྱུག་ཆེན་པོ་དང་། དེའི་སྲས་ཕྱག་རྡོར་གྱི་སྤྲུལ་བ་རིགས་
ལྡན་མཐའ་ཡས་རྣམ་རྒྱལ། དེའི་སྲས་འཇམ་དབྱངས་ཀྱི་སྤྲུལ་བ་རིགས་ལྡན་དྲག་པོའི་
འཁོར་ལོ་ཅན་དེ་རིགས་ལྡན་ཉེར་ལྔ་བོ་བྱོན་ཚུལ་དེ་ལྟར་རེད། ཟླ་བཟང་སྟོབས་པོ་ཆེ་དང་
མ་འགགས་པ། །མི་ཡི་སེང་གེ་དབང་ཕྱུག་ཆེན་པོ་སྟེ། །མཐའ་ཡས་རྣམ་རྒྱལ་གྲགས་པའི་
འཁོར་ལོ་ཅན། ཞེས་དེ་ཡན་ཆད་དུ་རིགས་ལྡན་ཉེར་ལྔ་བོ་རྫོགས་པ་དང་། དེའི་རྗེས་སུ་
རིགས་ལྡན་གྲགས་པོའི་འཁོར་ལོ་ཅན་ལ་སྲས་ཁ་ཤས་ཡོད་དེ། ཚངས་དབང་ལྷ་དབང་
འོད་སྲུང་ལ་སོགས་པ། །ཞེས་པཎ་ཆེན་དཔལ་ལྡན་ཡེ་ཤེས་ཀྱི་གསུང་ན་རིགས་ལྡན་དྲག་པོ་
འཁོར་ལོ་ཅན་གྱི་སྲས་དང་སྔོན་གྱི་ཆོས་རྒྱལ་བདུན། དེའི་སྟེང་དུ་རིགས་ལྡན་ཉེར་བོ་
བརྩིས་ནས་སངས་རྒྱས་བཅོམ་ལྡན་འདས་ཀྱི་བསྟན་པ་འདི་ལོ་ལྔ་སྟོང་གི་བར་དུ་གནས་པ་
དེ་སྲིད་དུ་བྱང་ཕྱོགས་ཤམྦྷ་ལར་དར་ནས་འདུག་པ་གསུང་ཡོད་པ་དེ་འདྲ་རེད། བྱང་
ཕྱོགས་ཤམྦྷ་ལ་ཟེར་བ་ནི་གང་དུ་ཡོད་ཟེར་ན། བྱང་ཕྱོགས་ཞེས་ལྷོ་རྒྱལ་འཛམ་པའི་གླིང་གི་
བྱང་ཕྱོགས་སུ་ཡོད་པར་གསུངས་པ་དང་། འདིའི་གནས་ངོས་འཛིན་རྒྱུ་ནི་ཐུན་མོང་སྣང་
ཚོད་ཅིག་དང་དངོས་པོའི་གནས་ཚུལ་ཞིག་ཏེ། ཕྱོགས་གཉིས་ཀྱི་སྒོ་ནས་བཤད་རྒྱུ་མ་
གཏོགས་མཐའ་གཅིག་ཏུ་ཁ་ཚོད་གཅོད་དཀའ་བ་ཞིག་རེད། དཔེར་ན། དཔལ་ལྡན་
1 10



བཀའ་སློབ་ཟིན་བྲིས་ཕྱོགས་བསྒྲིགས།
འབྲས་སྤུངས་མཆོད་རྟེན་ཡིན་ན། སངས་རྒྱས་བཅོམ་ལྡན་འདས་ཀྱིས་དཔལ་ལྡན་འབྲས་
སྤུངས་མཆོད་རྟེན་ཆེན་པོར་དཔལ་དུས་ཀྱི་འཁོར་ལོའི་དཀྱིལ་འཁོར་ཞལ་ཕྱེས་ཞེས་ནང་
ཆོས་ཀྱི་གཞུང་ལུགས་གང་དུ་གྲགས་ཆེ་བ་ཞིག་རེད་དེ། ད་ལྟ་རྒྱ་གར་དུ་སོང་ན་ཡང་གནས་
དེ་ངོས་འཛིན་དཀའ་བ་ཞིག་རེད། བཤད་ཚུལ་ལ་ལར་རྒྱ་གར་དང་རྒྱ་ནག་གཉིས་ཀྱི་
མཐའི་རྒྱ་མཚོའི་ནང་ཞིག་ཏུ་ཡོད་ཅེས་བཤད།
དེ་ལྟར་བཤད་ན་དེང་སང་སིང་གྷ་ལ་ཡི་གླིང་གི་ཇོ་བོ་རྗེ་ཨ་ཏི་ཤ་འཁྲུངས་ས་ན་མཆོད་
རྟེན་ཆེན་པོ་རི་ལྟ་བུ་ཞིག་ཡོད་པར་ལ་ལས་དེར་ངོས་འཛིན་གྱིན་ཡོད། ཡང་ལ་ལ་ཞིག་གིས་
འབར་མའི་རྒྱལ་ཁབ་ན་མཆོད་རྟེན་ཧ་ཅང་ཆེན་པོ་རྙིང་བ་ཞིག་ཡོད་པ་དེ་ཡིན་ཟེར་བ་
ཡང་ཡོད། དེ་གང་ཡིན་ན་ངོས་འཛིན་དཀའ་སེ་ཞིག་རེད། གང་ལྟར་འབྲས་སྤུངས་མཆོད་
རྟེན་ཟེར་བ་ནི་སྔོན་རྒྱ་གར་གྱི་ལྷོ་ཕྱོགས་ཀྱི་རྒྱལ་ཁབ་དེ་ལ་མུ་གེ་ཆེན་པོ་བྱུང་ནས་སེམས་
ཅན་མང་བོ་མུ་གེས་ཤི་དགོས་བྱུང་བའི་སྐབས། དྲང་སྲོང་བདེན་ཚིག་གྲུབ་པ་ཞིག་གིས་
འབྲས་ཀྱི་ཆར་ཕབས་པ་དེ་སེམས་ཅན་ཐམས་ཅད་ཀྱིས་ཟ་མ་ཐུབ་པའི་འབྲས་དེ་ཡར་
སྤུངས་ནས་མཆོད་རྟེན་བཞེངས་པ་ལ་དཔལ་ལྡན་འབྲས་སྤུངས་མཆོད་རྟེན་ཟེར་བ་རེད།
དག་སྣང་ཅན་གྱི་སྣང་ངོར་གང་ཡིན་ན་འཆར་རྒྱུ་ཡིན་པས། དེས་ན་དངོས་པོའི་གནས་ཚུལ་
དང་ཐུན་མོང་སྣང་ཚོད་ལ་རང་རང་ཚོ་ལས་དག་པ་ཞིག་ལ་བྱང་ཕྱོགས་ཤམྦྷ་ལ་ཞེས་འགྲོ་
ས་ཞིག་ཡོད་ཁོ་ཐག་རེད། ཤམྦྷ་ལའི་ལམ་ཡིག་ཀྱང་པཎ་ཆེན་ཐམས་ཅད་མཁྱེན་པའི་གསུང་
ན་ཡོད་མོད། འོན་ཀྱང་ང་ཚོ་ཐུན་མོང་བ་སོ་སོ་སྐྱེ་བོ་ཞིག་འགྲོ་རྒྱུ་ན་འགྲོ་དཀའ་བ་ཞིག་
རེད། སྔོན་ཆད་ལ་ལ་ཚོས་བཤད་པར། གནམ་གྲུའི་ནང་ནས་འཛམ་གླིང་གི་བྱང་ཕྱོགས་སུ་
སོང་བ་ན། གངས་རིའི་སྐོར་བའི་གནས་གནམ་གྲུ་འགྲོ་མི་ཐུབ་པ་ཡོད། དེ་ན་བྱང་ཕྱོགས་
ཤམྦྷ་ལ་ཡོད་ཁོ་ཐག་རེད་ཟེར་མི་ཡང་ཡོད། ཡིན་ན་ཡང་གྲུབ་པའི་གནས་མཆོག་ཤམྦྷ་ལ།
ཞེས་ཀུན་མཁྱེན་འཇིགས་མེད་དབང་བོ་སོགས་ཀྱིས་དེ་ལྟར་གསུང་ཡོད་པས། དེར་ལྟས་ན་
རང་ག་བ་ཐུན་མོང་གི་གནས་ལྟ་བུ་ཞིག་མ་རེད། ལས་མ་དག་ན་མིག་གིས་ཀྱང་རིག་རྒྱུ་མ་
111



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེད། རྗེ་བཙུན་བྱམས་པ་མགོན་པོ་སློབ་དཔོན་ཐོགས་མེད་ཀྱིས་བསྒྲུབས་ནས་རྗེས་སུ་ཞལ་
གཟིགས་ཏེ། ཁོང་གི་སྐུ་རྒྱབ་ཏུ་ཁུར་ནས་སོང་རུང་སེམས་ཅན་གཞན་པ་ཚོས་ལས་མ་དག་
པས། གཅིག་གིས་ཀྱང་མཐོང་མ་ཐུབ་པ་དཔེ་དེ་དང་མཚུངས་པ་རེད། དེང་སང་ཟླ་བའི་
ནང་དུ་འགྲོ་ཐུབ་པ་དང་། ཉི་མའི་ནང་དུ་ཡང་ཚ་བ་ཆེ་སྟབས་གནས་སྐབས་སུ་འགྲོ་མ་
ཐུབ་རུང་དེའི་ཐག་ཉེ་ས་ཞིག་ཏུ་འགྲོ་གིན་ཡོད་ཚོད་རེད། དེ་ཚོའི་ནང་དུ་མི་མེད་པ་ལྟ་བུ་
ཞིག་སྣང་ཡང་སྔོན་ཆད་ཉི་ཟླའི་སྟེང་དུ་འཇིག་རྟེན་ཆགས་ཡོད་ཚུལ་གསུངས་པ་དེ་ཡང་
འཇིག་རྟེན་ལས་ཀྱིས་གྲུབ་པས་ཤའི་མིག་གིས་མཐོང་མི་ཐུབ་པ་རེད། ཤམྦྷ་ལ་ཡང་དེ་དང་
མཚུངས་པ་རེད། ཤམྦྷ་ལ་ཡོད་ངོ་མ་རེད། དཔེར་ན། ངའི་བླ་མ་རྡོ་རྗེ་འཆང་དཔལ་འཁོར་
ལོ་སྡོམ་པ་ངུར་སྨྲིག་གར་གྱི་རྣམ་པར་རོལ་བ་ཨ་མཆོག་འཇམ་དབྱངས་མཁྱེན་རབ་རྒྱ་
མཚོའི་སྐུ་གོང་མ་མཁས་ཤིང་གྲུབ་པའི་དབང་ཕྱུག་དཀོན་མཆོག་བསྟན་པའི་རྒྱལ་མཚན་
ཚང་གིས་ཨ་མཆོག་མཚན་ཉིད་དགོན་དུ་དུས་འཁོར་སྡོམ་ཆེན་གྱི་སྒྲུབ་གྲྭ་བཙུགས་ནས་
དབང་ལུང་རྗེས་གསུམ་གྱི་རྒྱུད་པ་གནང་བ་དང་། ཁོང་གི་རྒྱུད་པ་ལ་ཉེ་རྒྱུད་དང་རིང་རྒྱུད་
གཉིས་ཡོད། ཉེ་བའི་རྒྱུད་པ་ནི་ཁོང་བྱང་ཕྱོགས་ཤམྦྷ་ལར་དངོས་སུ་ཕེབས་ནས་རིགས་
ལྡན་རྒྱལ་པོ་ཆེན་པོའི་མདུན་ནས་དུས་ཀྱི་འཁོར་ལོའི་སྡོམ་པ་ཆེན་པོའི་དབང་གསན་པ་
ཡིན་ཞེས་པ་ལ་ཉེ་བའི་རྒྱུད་ཟེར། དེ་འདྲའི་རྟོགས་པ་མཐོན་པོ་ཡོད་པ་རི་བོ་དགེ་ལྡན་པ་
ཚང་གིས་ཀྱང་ཁས་ལེན་པ་རེད། །
གཞན་ལྷོ་བྲག་ནམ་མཁའ་རྒྱལ་མཚན་གྱི་རྒྱུད་པ་དང་། བཀའ་རྒྱུད་དབང་ཕྱུག་གི་སྒོམ་
གཉིས་ཆོས་ཚོགས་ཟེར་བ་སོགས་དག་སྣང་གི་རྒྱུད་པ་དེ་འདྲ་ཤིན་ཏུ་མང་བ་རེད། ཨ་མཆོག་
བསྟན་པའི་རྒྱལ་མཚན་ཚང་ཉིན་ཞིག་ཁོང་ནངས་སྔ་མོ་ཡར་བཞེངས་ནས་ཞལ་ཁྲུས་འབུལ་
བའི་སྐབས། ཁོང་གི་གསོལ་ཐབ་པ་ཞིག་ཡོད་པ་དེས་ཁོང་ལ་ངས་མདང་རྨི་ལམ་ཡག་པོ་
ཞིག་རྨིས་སོང་ཞེས་ཞུས་པ་ན། ཁྱོད་ཀྱི་རྨི་ལམ་ཅི་ཞིག་རྨིས་ཞེས་པར། མདང་ངའི་རྨི་ལམ་
དུ་ཁྱེད་ཀྱིས་བཅིབ་པ་ཞིག་བཅིབས་ནས་ཕེབས་པ་ལ། ང་ཡང་ཁྱེད་ཀྱི་སྐུ་རྗེས་སུ་འགྲོ་བཞིན་
12



བཀའ་སློབ་ཟིན་བྲིས་ཕྱོགས་བསྒྲིགས།
ཡོད། མཚམས་ཤིག་ཏུ་རི་བྲག་ནགས་གསུམ་གྱིས་མཐའ་སྐོར་བའི་གནས་ཤིག་ཏུ་ཐོན་
ནས་ང་འགྲོ་མ་ཐུབ་པར། ཁྱེད་ཀྱི་བཅིབ་པ་ལ་འབྱར་བ་ན། བཅིབ་པ་ནམ་མཁའ་ལ་བྱ་
འཕུར་བ་བཞིན་ཐག་རིང་བོ་ཞིག་ཏུ་སོང་བ་ན། མེ་ཏོག་སྣ་ཚོགས་བཞད་པའི་སྐྱེད་མོའི་
ཚལ། ཧ་ཅང་མཛེས་ཤིང་ཡིད་དུ་འོང་བ་ཞིག་ཏུ་སླེབས་སོང་། དེར་ཁྱེད་ཀྱིས་ང་ལ་ཁོང་གི་
རྟ་འདི་བཟུང་སྡོད། ཁོང་ལ་དོན་དག་ཅིག་ཡོད་གསུངས་ནས་ཞལ་བྱང་ཕྱོགས་སུ་འཁོར་
ནས་ཕེབས་ཏེ་ཡུན་རིང་འགོར་སོང་། ཚུར་ཕེབས་ནས་ཁོང་གི་ལས་བསམ་དོན་འགྲུབ་
སོང་གསུངས། དེར་ཡོད་པའི་མེ་ཏོག་དག་སྔོན་ཆད་མཐོང་མ་མྱོང་བ་ཧ་ཅང་ཆེན་པོ་ཡོད།
ངས་མེ་ཏོག་འགའ་བཏུས་ནས་རུམ་དུ་བཅུག་ཏེ། ཁྱེད་ཀྱི་འོབ་ཐག་ལ་འབྱར་ནས་ཕྱིར་ཐོན་
བྱུང་བ་རྨིས་ཞེས་ཞུས། ཁོང་བཞད་བཞིན་ཁྱོད་ཀྱི་རུམ་ན་མེ་ཏོག་འདྲ་ཡོད་དམ་གསུངས་
པ་ན། ཁོས་རུམ་ལ་བལྟས་པ་ན་མེ་ཏོག་གཉིས་ཡོད་སོང་། མེ་ཏོག་དེ་སྔོན་ཆད་དམར་
དམག་མ་ཡོང་གོང་དུ་མཚན་ཉིད་ཀྱི་འཇམ་དབྱངས་སྨྲ་སེང་གི་ཐུགས་ཀར་བཞུགས་ཡོད་
ཅེས་བླ་མ་དགེ་བཤེས་སྔ་མ་ཚོས་དངོས་སུ་མཇལ་བ་ཡང་བཤད་རྒྱུ་ཡོད། རྗེས་སུ་གཏོར་
བརླག་བྱས་སོང་བས་དེང་སང་ཡོད་པ་མ་རེད། གང་ལྟར་ཀྱང་མེ་ཏོག་དེ་དངོས་སུ་རུམ་ན་
ཡོད་པ་སོགས་ཁོང་བྱང་ཕྱོགས་ཤམྦྷ་ལར་ཕེབས་ནས་དུས་ཀྱི་འཁོར་ལོའི་སྡོམ་པ་ཆེན་པོའི་
དབང་ཡོངས་སུ་རྫོགས་པ་གསན་པའི་བརྡ་རང་ཅག་རྣམས་ལ་བསྟན་པ་དེ་དག་སྣང་གི་
རྒྱུད་པ་རེད། དེའི་སྟབས་ངས་དུས་འཁོར་སྡོམ་རྒྱུད་ཨ་ལགས་རིན་པོ་ཆེའི་མདུན་ནས་
གསན་པ་ཡིན། ཨ་ལགས་རིན་པོ་ཆེ་ཁོང་གིས་ང་ལ། ད་སྐབས་ཨ་མཆོག་རིན་པོ་ཆེ་དགུང་
ལོ་བགྲེས་ཤིང་སྤྱན་གྱིས་མི་གཟིགས་པའི་ཚུལ་གནང་ཡོད་པས། ཁོང་ལ་ཞུ་རྒྱུ་དཀའ་མོ་
འདུག་སྟེ། ཁྱོད་ཁོང་གི་མདུན་དུ་སོང་ནས་དུས་འཁོར་སྡོམ་རྒྱུད་ཐོབ་ན་ལྷག་ཏུ་བཟང་
ཞེས་གསུངས། དེ་གསུངས་པའི་རྒྱུ་མཚན་ཅི་ཞེ་ན། ཉེ་རྒྱུད་དམ་དག་སྣང་གི་རྒྱུད་པ་དེ་ཨ་
མཆོག་རིན་པོ་ཆེ་ཁོང་ལ་མངའ་བས་རེད། དེ་ལྟ་བུའི་བྱང་ཕྱོགས་ཤམྦྷ་ལར་མ་འོངས་པ་
ན་རིགས་ལྡན་དྲག་པོ་འཁོར་ལོ་ཅན་གྱིས་ཆོས་ཀྱི་རྒྱལ་སྲིད་ལ་དབང་བསྒྱུར་ནས་དུས་བཞི་
1 13



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཕྱི་མའི་རྫོགས་ལྡན་གྱི་དགའ་སྟོན་མངོན་དུ་མཛད་པའི་ཚེ། དེར་སྐྱེ་བའི་གསོལ་འདེབས་
དང་སྨོན་ལམ་དཔལ་དུས་ཀྱི་འཁོར་ལོའི་གཞུང་ལུགས་སོགས་སུ་གསུངས་པ་བཞིན་བྱས་ན།
རང་ཅག་རྣམས་ཀྱི་རྒྱུད་ལ་རྟོགས་པ་སོགས་སྐྱེ་བ་ལ་ཕན་ཐོགས་ཆེན་པོ་ཡོད་རྒྱུ་རེད། གང་
ལྟར་དེ་ལྟ་བུའི་དཔལ་དུས་ཀྱི་འཁོར་ལོའི་སྨིན་བྱེད་དབང་གི་རིམ་པ་ལ། ཁ་སང་བྱིས་པ་
ལྟར་འཇུག་པའི་དབང་བདུན་རེད། དབང་ཐོབ་ན་གཙོ་བོ་དབང་གི་སྐབས་སུ་ཁས་བླངས་
པའི་དམ་ཚིག་དང་སྡོམ་པ་བསྲུང་བ་དང་། རྩ་ལྟུང་སོགས་ལ་འཛེམ་པ་ཤིན་ཏུ་གལ་ཆེ། སྤྱིར་
ན་ཁ་སང་བརྟུལ་ཞུགས་དང་རྩ་ལྟུང་སོགས་ཀྱི་བཤད་པ་ཕྲན་ཚེགས་ཤིག་བྱེད་བསམ་ཡོད་
ཀྱང་གནམ་གཤིས་སོགས་ཀྱི་དབང་གིས་ཁོམ་པ་མ་བྱུང་། སྤྱིར་ན་ངས་གསང་སྔགས་ལ་
སྦྱངས་པ་ཆེན་པོ་མ་ཐུབ་པས། ཡོན་ཏན་ཆེན་པོ་ཡོད་པ་མ་རེད། འོན་ཀྱང་བླ་མའི་གསུང་
རྒྱུན་ཟེར་ན་ཡང་འདྲ། དུས་འཁོར་གྱི་ལམ་གྱི་རིམ་པ་ཕྲན་ཚེགས་ཤིག་བཤད་བསམ་ཡོད་
པས། སང་ཉིན་ཁོམ་པ་བྱུང་རྒྱུ་རེད། དེ་དུས་བཤད་ན་ཆོག དེས་ན་དེ་རིང་གི་གོང་མ་
གོང་ཆེན་ལ་དབང་བཞི་རེ་བཞི་རེ་ཡོད། དེ་ལ་འཇིག་རྟེན་པའི་དབང་བཞི་དང་འཇིག་རྟེན་
ལས་འདས་པའི་དབང་ཞེས་ས་བཅད་དེ་ལྟར་བླངས་ཡོད། དེ་ལ་གོང་མའི་དབང་བཞི་བོ་
འཇིག་རྟེན་པའི་དབང་དང་གོང་ཆེན་གྱི་དབང་བཞི་ནི་འཇིག་རྟེན་ལས་འདས་པའི་
དབང་བཞི་རེད། དབང་བཞི་གང་ཞེ་ན། བུམ་དབང་། གསང་དབང་། ཤེས་རབ་ཡེ་ཤེས་ཀྱི་
དབང་དང་ཚིག་དབང་རེད། འདིར་བུམ་དབང་ཞེས་སྐབས་འདིར་བུམ་ཆུ་སྦྱིན་རྒྱུ་མེད་ལ།
རིག་མ་ལ་བརྟེན་ནས་དབང་ཐོབ་དགོས་པས་དེ་ལ་བུམ་པའི་དབང་ཞེས་ཐ་སྙད་བཏགས་པ་
ཞིག་རེད། འདིར་གསང་དབང་གི་སྐབས་སུ་ཡང་གསང་དབང་དངོས་གནས་པ་ཞིག་མིན་
ལ་གསང་དབང་གི་བརྡ་སྦྱར་བ་ཞིག་རེད། ད་ནི་ཐོག་མར་བླ་མ་དང་དཔལ་དུས་ཀྱི་འཁོར་
ལོ་དབྱེར་མི་ཕྱེད་པ་ལ། དབང་གོང་མའི་བུམ་དབང་ཞུ་བའི་དོན་དུ་མཎྜལ་མདོར་བསྡུས་
ཤིག་འབུལ་བའོ། །
དབང་བསྐུར་བའི་སྔོན་དུ་གསོལ་བ་སྙིང་ནས་འདེབས་དགོས་པ་འདི་ཤིན་ཏུ་ནས་
11:4



བཀའ་སློབ་ཟིན་བྲིས་ཕྱོགས་བསྒྲིགས།
ཀྱང་གལ་ཆེ། བློ་གཅིག་སེམས་གཉིས་མེད་པས་གསོལ་བ་བཏབ་ན། བླ་མ་དང་ལྷག་པའི་
ལྷ་དབྱེར་མི་ཕྱེད་པར་བྱིན་རླབས་ཀྱི་ཚན་ཁ་ཞིག་ཐོན་ཡོང་རྒྱུ་རེད། ཁྱེད་ཚོ་འདིར་འཚོགས་
པའི་མཇལ་འགྲུལ་སློབ་མ་འབུམ་ཕྲག་ཁ་ཤས་ཡོད་པ་ཁྱེད་ཚོ་ཚང་མ་འཇམ་ཅག་གེར་
ངའི་བཤད་པ་ལ་ཉན་ནས་བསྡད་པ་ལ་བལྟས་ན། ཁྱེད་ཚོ་ཐམས་ཅད་ཀྱི་སེམས་ལ་དད་
པ་དག་སྣང་དང་དཀོན་མཆོག་ལ་གསོལ་བ་འདེབས་ཀྱིན་ཡོད་པས། ཁྱེད་ཚོ་ལ་དེའི་དགེ་
བའི་འབྲས་བུ་ཞིག་ཐོབ་རྒྱུ་རེད། དེ་བཞིན་སླར་ཡང་ངག་གི་སྒོ་ནས་གསོལ་བ་འདེབས་
དགོས་པ་ཡིན་པས་དེའི་རྗེས་ཟློས་མཛད་པར་ཞུ། །
འདི་གྲུབ་པའི་དབང་ཕྱུག་ཆེན་པོ་ཏག་ཏག་གི་རྒྱུད་པ་ཡིན་པའི་སྟབས་ཀྱིས། སྔོན་
ཆད་གསང་དབང་དང་ཤེར་དབང་གི་སྐབས་སུ་རིག་མ་དངོས་སུ་འབུལ་བ་ཟེར་རྒྱུ་ཡོད།
ཡིན་ན་ཡང་དགེ་ཚུལ་སློང་ལྟ་བུ་ལ་ལུས་ངག་ཡིད་གསུམ་ལོངས་སྤྱོད་དགེ་ཚོགས་འབྲས་
བུ་དང་བཅས་པ་གསང་དབང་གི་དོན་དུ་འབུལ་སྙམ་པའི་དམིགས་པ་དེ་ལྟ་བུ་འཛིན་
ད གོས། །
འདིར་རྒྱུད་ལས་བྱུང་བའི་གསོལ་འདེབས་ཀྱི་ཚིག་དོན། སྒྲིབ་པ་ཐམས་ཅད་བཅོམ་
པ་ཡི། །ཞེས་བླ་མ་རྡོ་རྗེ་སློབ་དཔོན་ནི་སྒྲིབ་གཉིས་བག་ཆགས་དང་བཅས་པ་རྩ་བ་ནས་
བཅོམ་པའི་དཔལ་དུས་ཀྱི་འཁོར་ལོའི་སྐུ་དངོས་ཡིན་པར་བཟུང་ནས། དེ་ལ་གསོལ་བ་
འདེབས་པ་དང་། མཆོག་ཏུ་མི་འགྱུར་བདེ་བ་རྫོགས། ། ཡེ་ཤེས་སྐུ་ཅན་ཁྱོད་ལ་འདུད། །
སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ནི་འགྱུར་མེད་གང་། །དབང་བསྐུར་
དེ་ཡིས་བདག་ལ་ནི། །མགོན་པོས་དེང་ནི་བཀའ་དྲིན་མཛོད། ཅེས་འདིའི་སྐབས་སུ་དུས་
འཁོར་གྱི་བསྐྱེད་རྫོགས་ཀྱི་ལམ་ཡོངས་སུ་རྫོགས་པའི་ནང་དོན་བསྡུས་པ་རེད། བཤད་
ཤེས་པ་ཞིག་གིས་བཤད་ན། འདིའི་ནང་ན་དུས་འཁོར་གྱི་བསྐྱེད་རྫོགས་ཐམས་ཅད་ས་
ལམ་ཡོངས་སུ་རྫོགས་པ་འདུས་ཡོང་རྒྱུ་རེང། བུ་དང་ཆུང་མ་སོགས་བཅས་པ། །བདག་ནི་
དུས་ཀུན་ཁྱོད་ཀྱི་འབངས། །ཞེས་བུ་དང་ཆུང་མ་ཡོད་པ་དང་མེད་པ་སུ་ཡིན་ན་རང་ལ་
1 15



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཧ་ཅང་གཅེས་པའི་ནོར་ལོངས་སྤྱོད། ཁྱིམ་བཟའ་བ་ལ་སོགས་ཁྱེད་ཀྱིས་འབངས་སུ་གསོལ་
ཞེས་སྙིང་ཐག་པ་ནས་བླ་མ་དུས་ཀྱི་འཁོར་ལོ་དབྱེར་མི་ཕྱེད་པར་མོས་ཏེ། ཕུལ་ན་རང་ལ་
དེ་ལྟ་བུའི་དགེ་ཚོགས་རླབས་པོ་ཆེ་འབྱུང་རྒྱུ་རེད། སྤྱོད་འཇུག་ལས། སྐྱེ་བོ་ཀུན་ལ་བཏང་
སེམས་ཀྱིས། །སྦྱིན་པའི་ཕ་རོལ་ཕྱིན་རྫོགས་ཤོག །ཅེས་སྦྱིན་པ་གཙོ་བོ་རང་གི་སེམས་ཀྱིས་
ཡོང་རྒྱུ་ནི་གལ་ཆེན་པོ་རེད། ང་ཚོས་མཆོད་པ་མང་བོ་འབུལ་གྱི་ཡོད་མོད། མི་བཞིན་དུ་
བཞེས་རྒྱུ་མ་རེད་དེ། གཙོ་བོ་རང་གི་སེམས་ཀྱི་ཚོགས་རྫོགས་པའི་ཆེད་ཡིན་པས་སེམས་
ཀྱིས་ལོངས་ན་དགེ་ཚོགས་རྒྱ་ཆེན་པོ་འཕེལ་རྒྱུ་རེད། སྔོན་ཆད་བླ་བྲང་ནས་ཆོས་མི་ཤེས་
པའི་བླ་རྒན་ཞིག་གིས། སངས་རྒྱས་སོང་ན་ཡང་ཡ་མཚན་རྒྱུ་ཅི་ཡོད། མཆོད་གྲལ་གྱི་ཆུ་
ཐེབ་གང་བོ་ལ་བལྟས་ནས་འདུག་དགོས་པ་རེད་ཅེས་ཟེར་བ་བཞིན། ཧ་མ་གོ་ན་དེ་ལྟར་
རེད་དེ། གཙོ་བོ་རང་གི་བསོད་ནམས་ཀྱི་ཚོགས་རྫོགས་པའི་ཆེད་ཡིན་སྟབས་བསམ་པ་
རྣམ་པར་དག་པ་ཁ་ཞེ་གཉིས་མེད་ཀྱི་སྒོ་ནས་བླ་མ་ལ་མང་དུ་ཕུལ་ན་རང་ལ་བྱིན་རླབས་
ལྷག་པར་དུ་མྱུར་མོ་འཇུག་རྒྱུ་དེ་འདྲ་རེད། དེ་དག་ཚིག་དོན་དྲན་བཞིན་དུ་སླར་ཡང་གསོལ་
བ་འདེབས་པའི་རྗེས་ཟློས་མཛད་དགོས།
དབང་གོང་མ་གོང་ཆེན་གྱི་རྗེས་སུ་གནང་བའི་བཀའ་སློབ།
མཇལ་བ་འགྲུལ་བ་ཚོའི་ནང་དུ་ཁོང་ཚོ་ལ་འཕོ་ལུང་ཐོན་ཟེར་བ་མང་བོ་ཡོད། དེས་
ན་ཁོང་ཚོའི་རེ་བ་བཞིན་དེ་རིང་འདི་ནས་ངས་མགོན་པོ་འོད་དཔག་མེད་ལ་གསོལ་བ་
བཏབ་སྟེ། ཁྱེད་ཚོའི་ཤི་བོ་ཤི་མོ་ཚེ་འདས་ཚང་མས་ཕྱི་མར་ངན་སོང་གི་འཇིགས་སྐྲག་མྱོང་
མི་དགོས་པར། ནུབ་ཕྱོགས་བདེ་བ་ཅན་དུ་འདབ་སྟོང་པདྨའི་སྦུབས་སུ་བརྫུས་ཏེ་སྐྱེ་བ་
བླངས་ནས། མགོན་པོ་འོད་དཔག་མེད་ཀྱི་ཞལ་མཐོང་། གསུང་གི་བདུད་རྩི་མྱོང་བ་ལ་བརྟེན་
ནས། ས་ལམ་གྱི་རྟོགས་པ་མཐར་ཕྱིན་ཏེ་ཀུན་འདུས་ཡེ་ཤེས་ལྔ་ལྡན་གྱི་གོ་འཕང་ཐོབ་པའི་
སྨོན་ལམ་དང་། ཁྱེད་ཚོ་ཚེ་དང་ལྡན་པ་རྣམས་ཀྱི་ཆེད་དུ་ཡང་མགོན་པོ་འོད་དཔག་མེད་ལ་
1 16



བཀའ་སློབ་ཟིན་བྲིས་ཕྱོགས་བསྒྲིགས།
གསོལ་བ་བཏབ་སྟེ། ཁོང་གི་ཐུགས་ཁར་དྲངས་པ་དང་། སླར་ཡང་རང་གི་ལུས་ལ་ཞུགས་
པས་ནད་གདོན་སྡིག་སྒྲིབ་ཆག་སྒོ་ཉམ་ང་ལ་སོགས་མི་འདོད་པའི་རྐྱེན་ངན་ཐམས་ཅད་ཞི་
བའི་དམིགས་པ་འཛིན་རྒྱུ་ཡིན། དེ་ལྟར་བྱས་ན་གསང་སྔགས་ཀྱི་ནུས་མཐུ་བསམ་གྱིས་མི་
ཁྱབ་པ་ཡིན་ལ། ངས་ཀྱང་འཕོ་ལུང་གི་བརྒྱུད་པ་ཁ་ཤས་ཐོབ་པ་ཡིན། ཞེས་དེ་ལྟར་འཕོ་ལུང་
གསུང་ཞིང་ཉིན་དེར་དབང་གོང་མ་གོང་ཆེན་གྱི་རིམ་པ་ལེགས་པར་ཕ་རོལ་ཏུ་ཕྱིན་ཏོ། །
༼འདིའི་གོང་དུ་མི་གསལ ༽ བཀའ་གདམས་པ་གོང་མ་ཚོས་ཀྱང་། ད་རེས་མི་ལུས་ཐོབ་པ་
འདི་ཟངས་རྒན་རི་རྐེད་ལ་སླེབས་པའི་ཚོད་ཡིན་གསུངས། དཔེར་ན། ཚོགས་ཟངས་ཆེན་
པོ་ལྟ་བུ་ཞིག་རི་མཐོན་པོ་ཞིག་གི་རྩེར་འཁྱེར་དགོས་ན། ད་ལྟ་ཡར་རིའི་རྐེད་པར་སླེབས་
པའི་ཚོད་ཡིན་ལ། འདི་ནས་འབད་པ་མ་བྱས་པར་ཕྱིར་ཟངས་རྒན་རྦབ་ཏུ་དྲིལ་ནས་རི་
འདབས་སུ་ལྷུང་སྟེ་གསར་དུ་ཡར་འཁྱེར་རྒྱུ་ཧ་ཅང་དཀའ་མོ་རེད། དཔེ་དེ་དང་མཚུངས་
པར་ད་རེས་དལ་འབྱོར་གྱི་རྟེན་ཐོབ་པ་འདིའི་སྟེང་ནས་ཚེ་ཕྱི་མ་ཕན་ཆད་ཀྱི་དོན་ཐར་བ་
དང་ཐམས་ཅད་མཁྱེན་པའི་གོ་འཕང་ཐོབ་པའི་ཐབས་ལ་འབད་དགོས། རྟེན་འདི་ལྟ་བུ་
ཡང་ཡང་རྙེད་པར་མི་འགྱུར་བ་ཡིན་པས་མི་ཚེ་འདི་སྟོང་ཟད་དུ་གཏོང་མི་ཉན་པ་གསུངས་
པ་རེད། སྤུན་པ་འཕྱར་བ་བཞིན་དུ་རྟོགས་གྱུར་ནས། །ཞེས་འཇིག་རྟེན་གྱི་བྱ་བ་ཐམས་
ཅད་ནས་ཀྱི་སྤུན་པ་ལྟ་བུ་རེད། སྤུན་པ་འཕྱར་ན་དེའི་ནང་དུ་འབྲས་བུ་ལེན་རྒྱུ་མེད་པ་
དཔེ་དེ་དང་མཚུངས་པར་འཇིག་རྟེན་གྱི་བྱ་བ་ལ། འབང་འབད་རུང་ཚེ་ཕྱི་མ་ཕན་ཆད་ཀྱི་
དོན་སྒྲུབ་ཐུབ་པ་མེད། འཇིག་རྟེན་གྲོང་བ་ཚོ་ཡིན་ན་ཡང་། རྒྱུ་ནོར་ཟས་ཟོག་བསྐྱངས། བུ་
བུ་མོ་ཚོའི་མི་ཚེའི་གཏན་འདུན་གྱི་ཆེད་རང་གིས་སྡུག་མྱོང་མྱོང་རུང་། རི་ལུང་བ་གསེར་
གྱིས་བཀང་ན་ཡང་། །རང་ཤི་དུས་རྡུལ་ཙམ་འཁྱེར་དབང་མེད། །གསུངས་པ་ལྟར། རྒྱུ་ནོམ་
པ་ཇི་འདྲའི་མང་བོ་བསགས་རུང་རང་ཉིད་འཆི་བའི་དུས་སུ་ཐ་ན་ལྷན་ཅིག་སྐྱེས་པའི་ལུས་
ཀྱི་ཕུང་བོ་འདི་ཡང་བསྐྱུར་ནས་འགྲོ་རྒྱུ་མ་གཏོགས་ཕྱི་མ་ཕན་ཆད་དུ་ར ས་ཁ་གང་། ཟས་
ཁམ་གང་འཁྱེར་དབང་མེད། རང་ཉིད་ཤི་བའི་རྗེས་སུ་རྒྱུ་ནོར་ཚང་མ་བུ་བུ་ཕྲུག་ཚོའི་བགོ་
11？



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྐལ་བྱས་ནས་བཞག་ཡོད་ན། གནས་སྐབས་སུ་བུ་ཕྲུག་ཚོས་དགེ་བ་བསྔོ་འབྲས་ཅུང་རེ་ཕ་
མའི་དོན་ཞེས་བསྒྲུབ་ཀྱང་། འཇིག་རྟེན་གྲོང་བ་ཚོའི་ཁ་དཔེར། སྡུག་ལ་བརྗེད་རྒྱུ་མེད་རུང་
རྙིང་རྒྱུ་ཟེར་བ་བཞིན། ལོ་ཁ་ཤས་རེ་སོང་ཚེ་གཞན་གྱིས་མ་བཤད་ན་ཕ་མ་ཚོའི་དོན་དུ་མ་
ཎི་རེ་འདོན་རྒྱུ་ཡང་བརྗེད་འགྲོ་བའི་ཚོད་དུ་སླེབས་ཡོད་པ་རེད། མ་ཤི་གོང་ནས་དམ་ཆོས་
རེམས་ལ་བྱོས། །མིང་བྱང་མགོ་ལ་དབང་བསྐུར་བྱེད་ཚེ་འཕྱིས། །རྣམ་ཤེས་བར་དོར་ཁྱི་
ལྟོགས་བཞིན་དུ་འཁྱམས། །མཐོ་རིས་འདྲེན་པ་དེ་དག་དཀའ་ལས་ཡོད། །གསུངས་པ་ལྟར།
རང་མ་ཤི་གོང་དུ་རང་གི་ཚེ་ཕྱི་མ་ཕན་ཆད་ཀྱི་དོན་རང་ཉིད་ཀྱིས་ལས་རྒྱུ་མ་གཏོགས།
གཞན་ཞིག་གིས་ཁྱོད་ཀྱི་དོན་དུ་ཆོས་དགེ་བ་ཞིག་སྒྲུབ་ན་ཕན་པ་ཅུང་ཟད་ཞིག་ལོས་ཡོད་
དེ། གཙོ་བོ་རང་ལ་རག་ལས་པ་རེད། སློབ་དཔོན་སངས་རྒྱས་ཡེ་ཤེས་ཀྱིས། དལ་འབྱོར་
འདི་ནི་ཤིན་ཏུ་གཡོ་བ་དང་། །འཇིག་རྟེན་སྐྱེ་བོ་དམ་པ་འཆད་ཉན་དཀའ། །དེ་བས་ཤེས་
རབ་ཐབས་ལ་སྦྱོར་བ་ཡི། །ཡིད་ལ་བྱེད་པའི་ཆོས་དེ་བསྒྲུབ་པར་བྱ། །གསུངས་པ་ལྟར།
དལ་འབྱོར་གྱི་རྟེན་འདིའི་སྟེང་ནས་བླ་མ་དགེ་བའི་བཤེས་གཉེན་བཟང་བོ་ཞིག་དང་
མཇལ་ནས་ཆོས་ཟབ་མོ་ཞིག་ཉན་རྒྱུ་ནི་ཤིན་ཏུ་ནས་ཀྱང་རྙེད་དཀའ་བ་ཞིག་རེད། རྒྱུ་
མཚན་དེའི་ཕྱིར་ཐབས་དང་ཤེས་རབ་ཀྱི་སྒོ་ནས་ཡིད་ལ་བྱེད་པ་མཆོག་སྟེ། ཚེ་ཕྱི་མ་ཕན་
ཆད་ཀྱི་དོན་ངེས་པར་བསྒྲུབ་དགོས་གསུངས་པ་བཞིན། དུས་སྙིགས་མར་སོང་རུང་
གནས་འདི་ལྟ་བུར་བླ་མ་དཀོན་མཆོག་གི་ཐུགས་རྗེས། ཁྱེད་སློབ་མ་ཐམས་ཅད་ཀྱི་རེ་འདོད་
ཇི་བཞིན་དེ་རིང་ང་ཚོ་བླ་སློབ་འབུམ་ཕྲག་ལྷག་འདིར་འཚོགས་ནས། ངས་ཁྱེད་ཚོའི་དོན་
དུ་དཔལ་དུས་ཀྱི་འཁོར་ལོའི་ཐུགས་རྒྱུད་བསྐུལ་ཏེ། དུས་ཀྱི་འཁོར་ལོའི་དཀྱིལ་འཁོར་ཞལ་
ཕྱེས་ནས་བརྒྱུད་ལྡན་བླ་མ་དམ་པ་རྣམས་ཀྱི་ཕྱག་བཞེས་ལྟར་དུས་ཀྱི་འཁོར་ལོའི་དབང་གི་
རིམ་པ་ཐམས་ཅད་བསྐུར་བཞིན་པ་འདི་རེད། །
འདི་ལྟ་བུའི་སྐལ་བ་ཡང་ཡང་ལྡན་པར་མི་འགྱུར་བ་ཡིན་པས། འདིའི་སྟེང་ནས་ཚེ་ཕྱི་
མ་ཕན་ཆད་ཀྱི་དོན་ཞིག་བྱེད་པ་གལ་ཆེ། དབང་བསྐུར་མེད་པར་འཆད་བྱེད་པ། །སློབ་
118



བཀའ་སློབ་ཟིན་བྲིས་ཕྱོགས་བསྒྲིགས།
의
དཔོན་སློབ་མ་ཤི་མ་ཐག །དངོས་གྲུབ་ཐོབ་ཀྱང་དམྱལ་བར་འགྲོ། །གསུངས་པ་ལྟར། འདི་ན་
བླ་མ་གྲྭ་བ་དགེ་བའི་བཤེས་གཉེན་ཚོ་ཡིན་ནའང་དབང་སྣ་ཚོགས་ཀྱི་བདག་འཇུག་སོགས་
བཏོན་ནས། འཇིག་རྟེན་ཕ་རོལ་ཏུ་སོང་བ་ཚོའི་དོན་བྱེད་རྒྱུ་ཟེར་ཀི་ཡོད་མོད་དེ། རང་
རང་ལ་དབང་ལུང་རྗེས་གསུམ་ཅུང་ཟད་ཀྱང་མེད་པར་སྔགས་ལ་ཞུགས་པ་ནི་རང་གི་ངོས་
ཐད་ནས་སོང་ན་ཉེས་པ་དང་ཕན་པ་གཉིས་ལས་ཉེས་པ་ཆེ་བའི་ཚོད་རེད། ཕྱེ་མ་བཙིར་ན་
མར་མེད་ལྟར། །དབང་བསྐུར་མེད་པར་འཆད་བྱེད་པ། །ཞེས་ཕྱེ་མ་བཙིར་ན་མར་འབྱུང་
རྒྱུ་མེད་པ་ལྟར་དུ་དབང་བསྐུར་ཞིག་མ་ཐོབ་པར་གསང་བ་སྔགས་ལ་ཞུགས་ཀྱང་བྱིན་
རླབས་ཐོབ་རྒྱུ་དཀའ་བ་རེད། དེས་ན་ད་རེས་དབང་འདི་ལྟ་བུ་ཐོབ་པའི་སྟེང་ནས་འདི་ལ་
ཉམས་ལེན་དང་། མཚམས་བསྙེན་བསྒྲུབ་རེ་ལ་བཞུགས་རྒྱུ་གལ་ཆེ། དུས་འཁོར་འདི་ལ་
ཐུགས་བསྐྱེད་ཀྱི་སྟེང་གི་བསྙེན་པ་བཏང་ན་ཆོག་པ་རེད། བླ་མ་སྐྱེས་བུ་དམ་པ་ཕལ་ཆེར་
གྱིས་ཆོ་ག་རིང་སྟབས་ཐུགས་བསྐྱེད་ཀྱི་སྟེང་ནས་བསྙེན་པ་གནང་བཞིན་འདུག ངའི་དགེ་
རྒན་ཐུགས་རྗེ་ཅན་ཚང་གིས་ང་ལ་དུས་འཁོར་གྱི་ཆོ་ག་ཤེས་པ་དང་། ཉམས་མྱོང་ཡོང་ཆེད་
རྒྱས་པ་བྱས་ན་བཟང་གསུངས་པས། ང་ལོ་ཉེར་གསུམ་ཐོག་ཟླ་བ་གཅིག་དང་ཕྱེད་ལ་དུས་
འཁོར་གྱི་བསྙེན་མཚམས་ལ་བསྡད་པ་ཡིན། དེ་རིང་ཁྱེད་ཚོ་ངའི་སློབ་མར་གྱུར་ན། ང་ལ་
རྡོ་རྗེ་སློབ་དཔོན་གྱི་མཚན་ཉིད་མི་ཚང་མོད། ཁྱེད་ཚོ་ལ་རྗེས་སུ་གཞན་གྱིས་ཁྱོད་ཚོའི་དུས་
འཁོར་དབང་ཆེན་ཐོབ་སའི་བླ་མ་ཇི་འདྲ་ཡིན་ཞེས་དྲིས་ན། ཁྱེད་ཚོ་ལ་རང་གི་བླ་མའི་
གནས་ཚུལ་ཅུང་ཟད་ཅིག་བཤད་རྒྱུ་མེད་ཚེ། ཁྱེད་ཚོ་ལ་སློབ་མའི་སྔུན་ནས་ངོ་ཚ་བ་འབྱུང་
རྒྱུ་རེད། དེས་ན་ངས་ཁྱེད་ཚོ་ལ་གོང་དུ་ཞུས་པ་བཞིན་ང་རང་ཉིད་ལ་མདོ་དང་སྔགས་གང་
གི་ཕྱོགས་ནས་སྦྱངས་པ་དམན་པ་ཞིག་ཡིན། ཡོན་ཏན་ཆེན་པོ་ཅི་ཡང་མེད། འོན་ཀྱང་ལྷག་
པའི་ལྷའི་རྗེས་སུ་བཟུང་བ་ཞིག་ཡིན། ང་རང་སྔོན་ཆད་དུས་འཁོར་གྱི་བསྙེན་མཚམས་ལ་
བསྡད་ནས་བདག་འཇུག་ལེན་དུས་བདག་འཇུག་གི་མཆོད་པའི་ནང་དུ་མེ་ཏོག་ཞིག་
བབས་བྱུང་། མེ་ཏོག་དེའི་ཆེ་ཆུང་ལ་མཐེབ་རྒན་གྱི་སེན་མོ་འདྲ་མ་གཏོགས་མེད་ལ། ཟེ་
119



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འབྲུ་སེར་བོ་འདབ་མ་བརྒྱད་ཅན་ཞིག་རེད། དེ་རིང་འདིར་བཞུགས་པའི་ཐིག་ཆོག་གི་
ཞབས་ཞུ་བ་ལ་ལ་སྐབས་དེ་དུས་ཡོད་པས་མཐོང་ཡོད་རྒྱུ་རེད། རྗེས་སུ་མེ་ཏོག་དེ་དགེ་རྒན་
ཐུགས་རྗེ་ཅན་ལ་ཕུལ་བ་ཡིན། དེ་ཚོ་ལ་བལྟས་ན་ང་རང་གིས་མཚམས་བསྙེན་པ་ངེས་ཅན་
རེ་སོང་བ་དང་། གཙོ་བོ་རང་གི་རྩ་བའི་བླ་མ་ཐམས་ཅད་ཀྱིས་ཐུགས་བརྩེ་བ་ཆེན་པོས་རྗེས་
སུ་བཟུང་སྟེ། སྐུའི་གནང་བ་ཁྲོལ་བ་དང་། དེའི་སྟེང་ནས་རང་གིས་ཀྱང་ཡི་དམ་ལྷ་ལ་
གསོལ་བ་བཏབ་པ་ལ་བརྟེན་ནས་ཡི་དམ་ལྷས་རྗེས་སུ་བཟུང་བའི་རྟགས་ཙམ་ཞིག་ཡིན་རྒྱུ་
རེད་བསམ་ཡོད། དེ་ཚོ་ལ་འདང་རྒྱབ་ན། བླ་མ་དམ་པ་རྣམས་ཀྱིས་དུས་འཁོར་གྱི་བརྒྱུད་
པ་འདི་ཁོང་ཚོས་ང་ལ་གཏད་གཉེར་གནང་ནས། བརྒྱུད་པ་འདི་སྤེལ་གསུང་བ་ལ་ཐུགས་
དགོངས་རྒྱ་ཆེན་པོ་ཡོད་རྒྱུ་རེད། དེ་ལ་བལྟས་ན་ད་རེས་འུ་ཚོ་ལྷན་གཅིག་ཏུ་དཔལ་དུས་
ཀྱི་འཁོར་ལོའི་དབང་བསྐུར་གྱི་རིམ་པར་ཞུགས་རྒྱུ་སོང་བ་ནི་སྐལ་བ་ལྡན་པ་རེད། དེས་ན་
དེ་རིང་དབང་རྗེས་མ་རེད། ཁྱེད་ཚོས་གཙོ་བོ་ལྷག་པའི་ལྷ་ལ་གསོལ་བ་རྩེ་གཅིག་ཏུ་ཐོབས།
བླ་མ་དང་ལྷག་པའི་ལྷ་དཀྱིལ་འཁོར་གྱི་གཙོ་བོ་དབྱེར་མི་ཕྱེད་པར་གསོལ་བ་བཏབ་ན།
བྱིན་རླབས་ཆེ་མ་ཆུང་གསུམ་རང་གི་སྡིག་སྒྲིབ་ཀྱི་ཆེ་ཆུང་དང་ཚོགས་བསགས་ཀྱི་ཆེ་ཆུང་
ལ་བརྟེན་ནས་ཚང་མ་འདྲ་འདྲ་ཐོབ་རྒྱུ་དཀའ་མོ་རེད་དེ། གང་ལྟར་ཀྱང་ཐམས་ཅད་ཀྱི་
རྒྱུད་ལ་ཐར་བའི་ས་བོན་རེ་བསྐྲུན་ཐུབ་པ་ཡོང་རྒྱུ་རེད་བསམ་ནས། ངས་ཀྱང་དེ་བཞིན་
དུ་ཡི་དམ་གྱི་ལྷ་ལ་གསོལ་བ་འདེབས་བཞིན་ཡོད། དེར་མ་ཟད་ཁྱེད་ཚོའི་ཤི་བོ་ཤི་མོ་ང་ལ་
འབྲེལ་ཐོག་གི་འགྲོ་བ་ཐམས་ཅད་ལ། ད་རེས་དབང་འདིའི་སྟེང་ནས་བཅོམ་ལྡན་འདས་
དཔལ་དུས་ཀྱི་འཁོར་ལོའི་ལྷ་ཚོགས་ཀྱི་ཐུགས་རྗེ་དང་བྱིན་རླབས་ལ་བརྟེན་ནས་ཁོང་ཚོ་ལ་
ཕྱི་མ་ཕན་ཆད་དུ་ངན་སོང་མེད་པར། ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་
པའི་དམིགས་པ་འཛིན་རྒྱུར། ཁྱེད་དགེ་འདུན་པ་རྣམས་ལ་ངས་ཁ་སང་སོགས་སུ་ཞུས་
པ་བཞིན་དེ་རིང་དབང་གི་མཐའ་མ་ཡིན་པས་ཐམས་ཅད་པོས་ཐུགས་ལ་ཟུངས།
གསང་སྔགས་ཀྱི་ཆོས་ཟབ་མོ་འདི་རང་ག་བའི་སྣོད་མིན་ལ་སྟོན་མི་རུང་ཞིང་། སྣོད་
120



བཀའ་སློབ་ཟིན་བྲིས་ཕྱོགས་བསྒྲིགས།
ལྡན་གྱི་གདུལ་བྱ་ཡིན་མིན་གཙོ་བོ་དད་པ་ལ་རག་ལས་པ་རེད། སློབ་དཔོན་པད་མ་འབྱུང་
གནས་ཀྱིས་པད་མ་བཀའ་ཐང་དུ། དད་པ་ཅན་ལ་པད་འབྱུང་སྒོ་ཉལ་ཡོད། །ཅེས་རང་
གིས་དད་པ་བྱེད་ཐུབ་ན་པད་མ་འབྱུང་གནས་རང་གི་སྒོ་ཁར་ཉལ་ཡོད་པ་དང་འདྲ་བ་ཡིན་
གསུངས་པ་རེད། དེ་མཚུངས་བཀའ་གདམས་ཀྱི་སྐྱེས་བུ་གོང་མ་ཚོས། དད་པ་ཅན་གྱི་སྒོ་
ཁང་ན། །བླ་མ་སྒོ་ཉལ་བྱེད་ཀྱིན་ཡོད། །ཅེས་བླ་མ་སྒོ་ཁར་ཉལ་འདུག་རྒྱུ་ཅི་ཡོད་དེ། རང་ལ་
དད་པ་ཡོད་ན་དུས་ནམ་ཡང་ཐུགས་བརྩེ་བ་ཆེན་པོས་རྗེས་སུ་བཟུང་ཏེ་རང་གི་རྩིབ་ན་
བཞུགས་བསྡད་ཡོད་གསུངས་པ་རེད། དེས་ན་དད་པ་དག་སྣང་ལ་བརྟེན་ནས་རྟ་ཟོག་
བཞོན་པ་ལ་ཞོན་ནས་ཉིན་བཅུ་ཁའི་ལམ་ནས་ཡོང་བ་དང་། ལ་ལ་ཚོས་རླངས་འཁོར་ལ་
བསྡད་ནས་ཉིན་ལྔ་དྲུག་གི་ལམ་ནས་ས་ཐག་རིང་བོ་བརྒྱུད་དེ་དཀའ་བ་དང་བླངས་ཐག་
པ་ཁུར་ལེན་བྱས། ས་ནག་པོ་འདོམ་ལ་འཇལ། སྤྲིན་དཀར་པོ་ཐོད་དུ་བཟུང་ནས། ངའི་
དབང་འདི་ཨེ་ཐོབ་བསམ་ནས་ཡོང་བ་རེད། དེས་ན་ཁྱེད་ཚོ་ལ་དད་པ་དག་སྣང་ངོ་མ་ཚེ་རྒྱུ་
རེད། དད་པ་དག་སྣང་དེ་འདྲ་ཡོད་པ་ལ། དབང་འདི་ཙམ་ཞིག་བསྐུར་ན་ཆོག་རྒྱུ་ཡིན་
མོད་བསམ་པ་མ་གཏོགས། སྤྱིར་ན་འདི་ལྟ་བུའི་གསང་སྔགས་ཀྱི་ཟབ་ཆོས་ཁྲོམ་ཆོས་བྱས་
ན་ཧ་ཅང་རུང་བ་མ་རེད་དེ། དུས་སྙིགས་མ་ལ་དགོངས་ནས་སྐྱེས་བུ་དམ་པ་སྔ་མ་ཚོས་
ཁྲོམ་ཆོས་བྱས་ནས་ཐམས་ཅད་ལ་གནང་གིན་ཡོད་པས། ངས་ཀྱང་ད་རེས་ཁྱེད་ཚོ་ལ་
དབང་འདི་བསྐུར་བ་ཡིན། །
ད་ནི་དཔལ་དུས་ཀྱི་འཁོར་ལོའི་རིམ་པ་མདོར་བསྡུས་ཙམ་ཞིག་ཞུས་ན། དཔལ་
དུས་ཀྱི་འཁོར་ལོའི་དཀྱིལ་འཁོར་དུ་རིམ་པ་དང་བོ་སྣོད་དུ་རུང་བར་བྱེད་པ་ནི་བྱིས་པ་
ལྟར་འཇུག་པའི་དབང་བདུན་རེད། དེ་ལ་ཁམས་ལྔ་སོགས་དྲི་མ་བདུན་སྦྱངས་ནས་ས་
བདུན་སྒྲུབ་པའི་ནུས་པ་བཞག རིམ་པ་གཉིས་པས་བསྙེན་སྒྲུབ་ཡན་ལག་བཞིས་སྣོད་
རུང་དུ་བྱས་པའི་དབང་གོང་མ་ཀུན་རྫོབ་འཇིག་རྟེན་པའི་དབང་དང་། གོང་མའི་གོང་
མ་སྟེ། དོན་དམ་འཇིག་རྟེན་ལས་འདས་པའི་དབང་བཞི། རྡོ་རྗེ་སློབ་དཔོན་བདག་པོ་
121



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆེན་པོའི་དབང་དང་བཅས་པ་ནས་སྐུ་བཞི་དང་རྡོ་རྗེ་བཞི་འགྲུབ་པའི་ས་བོན་ཁྱད་པར་
ཅན་ཐེབས་ད གོས་པ་རེད། དབང་ཐོབ་པ་ལ་ཡང་གཙོ་བོ་དབང་དུས་སུ་ཁས་བླངས་
པའི་དམ་ཚིག་དང་སྡོམ་པ་རྣམས་ཚུལ་བཞིན་དུ་བསྲུང་བ་ནི་ཤིན་ཏུ་གལ་ཆེའོ། །རྩ་ལྟུང་
ལ་ཐུན་མོང་མ་ཡིན་པ་བདུན་དང་ཐུན་མོང་བ་བདུན་ཏེ་བཅུ་བཞི་གསུངས་པ་དང་། སྡིག་
པ་ལྔ་དང་ཉེ་བའི་སྡིག་པ་ལྔ་སོགས་སྤོང་བའི་བརྟུལ་ཞུགས་ཉེར་ལྔ་བོ་སོགས་ཧ་ཅང་
གལ་ཆེན་པོ་རེད། དེ་བཞིན་རྩ་བ་དང་ཡན་ལག་གི་དམ་ཚིག་མཐའ་དག་ཚུལ་བཞིན་བསྲུང་
དགོས། དེ་ནས་ཉི་ཟླའི་ཆེས་ལྷོ་བྱང་གི་བགྲོད་པ་གཉིས་དང་། དཀར་ནག་ཕྱོགས་གཉིས་
ཚེས་སུམ་བརྒྱ་དྲུག་ཅུ་རེ་བཞི་བར་རྩིས་ཀྱིས་དབྱེ་ནས་སོང་ན། ཕྱི་དུས་ཀྱི་འཁོར་ལོའི་སྣོད་
ཀྱི་རྣམ་བཞག་རྒྱུད་གཞན་ལས་གསལ་བར་རྟོགས་ཤིང་། དེ་བཞིན་ནང་དུས་ཀྱི་འཁོར་
ལོའི་རྩ་རླུང་ཐིག་ལེའི་གནད་ཕྲ་བ་རྣམས་ཀྱང་ཁོང་དུ་ཆུད་པ་ཞིག་བྱེད་དགོས་པ་ཡིན།
བཀྲ་ཤིས་འཁྱིལ་ཚོ་ལ་མཚོན་ན། ཀུན་མཁྱེན་འཇིགས་མེད་དབང་བོས་དུས་འཁོར་གྲྭ་ཚང་
ལ་སྒྲ་རྩིས་ས་རིས་ཀྱི་འགན་ལྟ་བུ་བཞག་ནས་དུས་འཁོར་གྲྭ་ཚང་གིས་སློབ་དགོས་པ་རེད།
དུས་འཁོར་གྱི་ཆོ་ག་སོགས་ཧ་ཅང་རིང་བོ་ཡིན་ལ། དེའི་སྟེང་དུ་རྩིས་སློབ་དགོས་པ་ལ་
ད གོངས་གཞི་ཆེན་པོ་ཡོད་རྒྱུ་རེད་བསམ་ཡོད། དེ་ནི་གསུང་རྒྱུན་མིན། ང་རང་གི་བསམ་
ཚུལ་ཡིན། དེ་ལྟ་བུ་སྦྱོང་བར་བྱེད་པ་གཞན་དུས་ཀྱི་འཁོར་ལོའི་རིམ་པ་གཉིས་ཀྱི་ལམ་རྒྱ་
ཆེར་སློབ་པ་ཤིན་ཏུ་ནས་ཀྱང་གལ་ཆེ། ད་རེས་ཕྲན་ཚེགས་ཤིག་ཞུས་པ་མ་གཏོགས། གཙོ་
བོ་རང་ར ང་ཚོས་བརྩོན་འགྲུས་བསྐྱེད་དེ་བླ་མ་དགེ་བའི་བཤེས་གཉེན་ལས་དཔལ་དུས་ཀྱི་
འཁོར་ལོའི་རིམ་གཉིས་ཀྱི་ལམ་གྱི་རིམ་པའི་ཁྲིད་དང་བཤད་པ་ལ་ཉན་ཏེ་ཐོས་བསམ་ཞིག་
བྱེད་པ་གལ་ཆེ། ཐོས་པ་མེད་པའི་སྒོམ་པ་ནི། །ལག་རྡུམ་བྲག་ལ་འཛེགས་པ་འདྲ། །གསུངས་
པས། སྒོམ་བྱེད་དགོས་ན་ཐོས་བསམ་མ་བྱས་ཚེ་མཛུབ་མོ་མེད་པའི་ལག་རྡུམ་ཞིག་བྲག་
ངོས་ལ་འགྲོ་དགོས་པ་དང་མཚུངས་པར་དོན་མ་གོ་ན་ཆོས་བསྒྲུབ་ཐབས་མེད། དེའི་
12༢



བཀའ་སློབ་ཟིན་བྲིས་ཕྱོགས་བསྒྲིགས།
སྟབས་ཐོས་བསམ་སྔོན་དུ་འགྲོ་དགོས་པ་རེད། ཐོས་དོན་རྒྱུད་ལ་སྦྱོར་དགོས་པས་ཐོས་པའི་
རྗེས་སུ་སྒོམ་བརྒྱབ་ན་སེམས་ལ་ཁྲ་གད་སེ་བ་ཞིག་འཆར་རྒྱུ་ཡོད། ཉམས་སྣང་དེའི་སྟེང་
ནས་བསྐྱེད་རིམ་ཞིག་སྒོམ་ན་ཡང་སྒོམ་ཐུབ་པ་འབྱུང་རྒྱུ་ཡོད། དེ་སྟབས་ཀྱིས་ཁྱེད་དགེ་
བའི་བཤེས་གཉེན་རྣམ་པ་ཚོས་དུས་ཀྱི་འཁོར་ལོའི་ལམ་གྱི་རིམ་པ་ལ་སློབ་གཉེར་རེ་གནང་
རྒྱུ་ཤིན་ཏུ་གལ་ཆེ། ༼ བར་འདི་ནས་ཡང་སྒྲ་ཐག་མི་གསལ་བས་
ད་གང་ལྟར་ཀྱང་རང་གི་ངོས་ཐད་ནས་བྱུང་ན་ལྷག་པའི་ལྷས་རྗེས་སུ་འཛིན་པ་ལ་
དོགས་པ་ཅུང་ཟད་ཀྱང་མི་དགོས་པ་རེད། དེས་ན་རང་གིས་དད་པ་སྦྱོང་བ་ཤིན་ཏུ་ནས་
ཀྱང་གལ་ཆེ་བས། ཁྱེད་ཚོ་ལ་ཡང་ཕྱིན་ཆད་ཀྱི་རིམ་པར་སེམས་ལ་དགའ་སྤྲོ་ཞིག་སྐྱེ་དགོས་
རྒྱུ་རེད། དབང་ཐམས་ཅད་ཀྱི་རྔ་མ་ན་སྤྲོ་བ་བསྐྱེད་པ་ཞིག་བཞག་ཡོད་པ་ནི། གསང་སྔགས་
ལ་མོས་པ་བརྟན་པོ་ཞིག་བསྐྱེད་ན་རང་གི་འབད་པས་བསྒྲུབ་ཐུབ་པ་ཞིག་འབྱུང་རྒྱུ་རེད།
དེ་བཞིན་ཁྱེད་ཚོས་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས་ཏེ། ད་རེས་འདི་
ལྟ་བུའི་སྐལ་བ་ལྡན་པའི་སྟེང་ནས། དེ་རིང་དབང་གི་རྔ་མར་ཆོས་འཁོར་བསྐོར་ཏེ། བླ་
མས་སྣ་དྲངས་ནས་ཁྱེད་ཚོ་ཚང་མས་དཀྱིལ་འཁོར་གྱི་འཁོར་ལོ་ལ་སྐོར་བ་ལན་གསུམ་བྱས་
ཏེ། དཔལ་དུས་ཀྱི་འཁོར་ལོ་ལ་སློབ་མ་ཁྱེད་རང་ཚང་མ་ཕུལ་ནས། བསྐལ་བ་མ་སྟོང་གི་བར་
དུ་ཁྱེད་ཚོ་མྱ་ངན་ལས་འདས་པ་སངས་རྒྱས་ཀྱི་གོ་འཕང་གི་ས་ལ་མ་རེག་གི་བར་དུ་རྗེས་སུ་
འཛིན་པའི་སྐྱབས་འཇུག་ཞུ་རྒྱུ་རེད། དེ་རིང་གི་ཉི་མ་འདི་ལ་ཐམས་ཅད་ཀྱིས་སྨོན་ལམ་
བརྒྱབ་ན་སྨོན་ལམ་ཧ་ཅང་གི་གལ་ཆེ་བའི་དུས་ཚོད་ཡིན་པ་ཐུགས་ལ་བཟུང་ནས། ཐོག་
མར་རྡོ་རྗེ་སློབ་དཔོན་བདག་པོ་ཆེན་པོའི་དབང་གི་རིམ་པ་རྣམས་ཞུ་བའི་ཡོན་དུ་གསོལ་
བ་འདེབས་དགོས་པ་ཡིན་པས། གསོལ་བ་འདེབས་པའི་རྗེས་ཟློས་མཛད་པར་ཞུ།
དེ་རིང་རྡོ་རྗེ་སློབ་དཔོན་བདག་པོ་ཆེན་པོའི་དབང་འབུལ་བ་ལ། དཔེར་ན། རྒྱལ་པོས་
རང་གི་སྲས་དེ་རྒྱལ་སྲིད་ལ་དབང་བསྐུར་བ་ལྟར་དུ་བླ་མ་དུས་ཀྱི་འཁོར་ལོའི་རྡོ་རྗེས་རང་
153



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གི་སློབ་མ་དེ་ཐམས་ཅད་ལ་ཕྱིན་ཆད་དཔལ་དུས་ཀྱི་འཁོར་ལོའི་དབང་དང་རིམ་གཉིས་
ལས་ཚོགས་ལ་སོགས་པ་ཐམས་ཅད་སྒྲུབ་ཆོག་པའི་དབང་དེ་བསྐུར་ནས་རང་གི་ཆོས་
ཀྱི་རྒྱལ་སྲིད་དུ་དབང་བསྐུར་དགོས་པ་རེད། དེའི་སྟབས་དབང་སྟེགས་འཇོག་པ་སྟེ། དབང་
སྟེགས་འདི་ནི་རྒྱལ་སྲས་རྒྱལ་སར་འཁོད་པ་ལ་ཁྲི་བཞག་ནས་དེའི་སྟེང་དུ་འདུག་དུ་འཇུག་
པ་དཔེ་དེ་དང་མཚུངས་པ་རེད། དབང་སྟེགས་ལ་ཡང་འདིར་དགེ་སློང་རྡོ་རྗེ་འཛིན་པ།
དགེ་ཚུལ་རྡོ་རྗེ་འཛིན་པ། ཁྱིམ་པ་རྡོ་རྗེ་འཛིན་པ་ལ་སོགས་འདིར་སོ་སོར་ཕྱེས་ནས་དབང་
སྟེགས་བཀོད་པ་འདིའི་སྐབས་སུ་ཕྱག་སྲོལ་ཡོད། དེ་ལྟར་གནང་བའི་རྒྱུ་མཚན་ནི་བསླབ་
པའི་གོ་རིམ་སྟེ། དགེ་སློང་ནི་སྟོན་པ་སངས་རྒྱས་ཀྱི་འདུལ་བ་དང་བསྟུན་ན་དེ་ལས་ལྷག་པ་
གོང་ན་མེད་པས། ཁྲི་ལ་ཡང་མཐོ་དམའ་དང་དབང་སྟེགས་ལ་ཡང་མི་འདྲ་བ་ཡོད་པ་རེད།
དེ་རིང་འདིར་ཁྱིམ་པ་བཞག་མེད། དགེ་སློང་དང་དགེ་ཚུལ་ལ་ཁ་ཁར་ཕྱེས་ནས་དབང་
སྟེགས་བཀོད་ཡོད། དེ་རིང་འདི་གདོང་གྲལ་དུ་བཞུགས་པའི་བླ་མ་རྣམ་པ་ཚོ་དགེ་སློང་
ཏག་ཏག་རེད། དེས་ན་འདིར་དགེ་ཚུལ་ལ་གསང་སྔགས་རྙིང་མའི་བླ་མ་མ་གཏོགས་མེད།
དེ་ལ་ཡང་མི་འགྲིག་པ་མེད། འདིར་གསར་རྙིང་གང་ཡིན་ན་སངས་རྒྱས་ཀྱི་བསྟན་པ་ལ་
འདྲ་འདྲ་རེད། དེས་ན་དེ་རིང་གསར་རྙིང་གཉིས་ཀ་ཟེར་ནའང་འདྲ། དགེ་སློང་དང་དགེ་
ཚུལ་གཉིས་ཀ་དབང་སྟེགས་ལ་འཁོད་ནས། ཆོས་འཇུག་གནང་བ་ལ་ཟིན་བྲིས་སོགས་
བཀོད་པ་མེད་རུང་གཅིག་པ་རེད། ལྷག་པར་དུ་དེ་རིང་དཀྱིལ་འཁོར་དུ་བླ་མ་ལས་ཀྱི་རྡོ་
རྗེས་དཔལ་དུས་ཀྱི་འཁོར་ལོའི་ལྷ་ཚོགས་ལ་ཁྱེད་རྣམས་རང་གི་བརྒྱུད་འཛིན་དུ་ཕུལ་ནས་
དབང་བསྐུར་གྱི་རིམ་པ་ཡོངས་སུ་རྫོགས་པ་ཡིན་པས། འདིའི་སྐབས་ཐམས་ཅད་དུ་གསང་
སྔགས་ལ་ལྷག་པའི་ལྷའི་སྣང་བ་དང་མི་འབྲལ་བ་གལ་ཆེའོ། །དེའི་སྟབས་ཀྱིས་ཁྱེད་རྣམས་
པ་ཚོ་ལ་བྱིས་པ་ལྟར་འཇུག་པའི་དབང་བདུན་ཡང་ངོ་བོ་བདེ་སྟོང་གི་ཡེ་ཤེས་ཡིན་པ་ལ་
རྣམ་པ་ལྷ་རྫས་གོས་ཀྱི་ཆས་འཇུག་རེ་ཕུལ་བྱུང་སྙམ་པའི་མོས་པ་མཛོད་ཅིག ཕྱོགས་བཞི་
124



བཀའ་སློབ་ཟིན་བྲིས་ཕྱོགས་བསྒྲིགས།
མཚམས་བརྒྱད་དང་སྟེང་དང་འོག་གི་བུམ་པ་སྟེ་བུམ་པ་བཅུ། དེའི་སྟེང་དུ་རྣམ་རྒྱལ་ཆེན་
པོའི་དུང་དང་བཅུ་གཅིག་པོ་འདི་འབྱོར་བ་དང་ཆ་རྐྱེན་འཛོམས་ན་ལྷ་རང་རང་གི་སྐུ་
མདོག་གི་རྣམ་པ་ཅན་གྱི་རུས་རྒྱན་མནབས་པ་དང་རང་མདོག་བྱེད་པ་སྟེ། ཤར་དུ་ནག་པོ།
ལྷོར་དམར་པོ། ནུབ་ཏུ་དཀར་པོ། བྱང་དུ་ལྗང་གུ་ལ་སོགས་ན་བཟའ་བརྗེས། སྔོན་ཆད་བླ་
བྲང་སོགས་ཆ་རྐྱེན་འཛོམས་ས་ཡིན་ན་རུས་རྒྱུན་ལ་སོགས་མནབས། གལ་སྲིད་མ་འཛོམས་
ན་ཕྱོགས་མདོག་བྱེད་པ་དེ་འདྲ་རེད། དེང་སང་རྒྱལ་བ་རིན་པོ་ཆེ་ཚང་གིས་རྒྱ་གར་ལ་
སོགས་ནས་དུས་འཁོར་དབང་ཆེན་གནང་དུས་ཕལ་ཆེར་བུམ་འཛིན་ཚང་མ་བུད་མེད་
གཞོན་ནུ་མ་བཞག གོས་སོགས་ཚང་མ་མདོག་བསྒྱུར་ནས་ལྷའི་རྣམ་པ་ཅན་བྱས་པ་ལ། གང་
སྣང་ལྷ་སྐུར་འཆར་བ་ལ་ཕན་པ་ཅུང་རེ་ཡོད་པ་ཡིན་རྒྱུ་རེད། འོན་ཀྱང་ད་རེས་ས་ཆ་ཆུང་
ཆུང་རེད། རིགས་ལྔ་ཆས་འཇུག་མ་གཏོགས་གཞན་པ་མི་འཛོམས་པ་དེ་འདྲ་རེད། ད་ནི་
ཐོག་མར་བུམ་འཛིན་ལྷར་བསྐྱེད་དགོས་པ་ཡིན་པས། བུམ་འཛིན་ལྷར་བསྐྱེད་པ་ལ་ཐུགས་
དམིགས་གཏད་པར་ཞུའོ། ། །
རྣམ་པ་ལྔས་མངོན་པར་བྱང་ཆུབ་པ་དཀྱིལ་འཁོར་རྒྱལ་མཆོག་མཉེས་པའི་ཡན་ལག
རྣམ་པ་ཉི་ཤུའི་མངོན་པར་བྱང་ཆུབ་པ་ནས་རྒྱལ་མཆོག་ཉེར་སྒྲུབ་ཀྱི་ཡན་ལག ཡས་བབས་
ཀྱི་དགའ་བཞི་མཚོན་པ་ཐིག་ལེ་རྣལ་འབྱོར་སྒྲུབ་པའི་ཡན་ལག རྟེན་གྱི་དགའ་བཞི་མཚོན་
པ་ཕྲ་མོའི་རྣལ་འབྱོར་སྒྱུ་འཕྲུལ་དྲ་བ་མངོན་པར་བྱང་ཆུབ་པ་སྒྲུབ་ཆེན་གྱི་ཡན་ལག་སྟེ།
བྱང་ཆུབ་པ་བཞིས་ཐ་མལ་གྱི་སྣང་ཞེན་སྦྱངས་ཏེ་རྫོགས་རིམ་གྱི་རྟོགས་པ་མཐའ་དག་སྐྱེ་
བའི་སྣོད་དུ་སྨིན་པར་བྱེད་དགོས། དེ་ཡང་སྔ་མ་ཚོའི་གསུང་རྒྱུན་ལ་ཡང་བཅོས་མའི་རྣལ་
འབྱོར་བསྐྱེད་རིམ་གྱིས་མཐར་མ་བཅོས་པའི་རྣལ་འབྱོར་རྫོགས་རིམ་ཟེར་བས། བླ་མས་
དབང་རྫས་ཐམས་ཅད་ཕུལ་བྱུང་སྙམ་པའི་མོས་པ་མཛོད་ཅེས་མོས་པ་ཙམ་ལས་དངོས་སུ་
རང་གི་ལག་ལ་མ་བབས་པ་འདྲ་བའི་སྣང་ཤས་འཆར་རྒྱུ་རེད། སྔོན་ཆད་ཤིང་བཟའ་པཎྜི་
125



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཏ་བློ་བཟང་དར་རྒྱས་ཚང་གིས་ངའི་ཡུལ་བྱམས་མེ་ལ་མི་ཏྲ་རྡོར་ཕྲེང་གི་དབང་གནང་
སྐབས། རྡོར་ཕྲེང་ལ་དབང་མང་བས་བླ་མས་ཡང་དང་ཡང་དུ་སློབ་མ་ཁྱེད་རང་རྣམས་ལ་
འདི་ཕུལ་བྱུང་སྙམ་པའི་མོས་པ་མཛོད་ཅིག དེ་ཕུལ་བྱུང་སྙམ་པའི་མོས་པ་མཛོད་ཅིག་
ཅེས་གསུང་གསུང་བས། ཉིན་ཞིག་རྒད་པོ་ཞིག་གིས་མར་ཅོག་རིལ་ཞིག་ཁྱེར་སོང་ནས་བླ་མ་
རིན་པོ་ཆེ་མར་ཅོག་རིལ་ཞིག་ཕུལ་བྱུང་སྙམ་པའི་མོས་པ་མཛོད་ཅིག་ཅེས་ནས་ཕྱིར་ཁྱེར་
སོང་ཟེར། དེར་བལྟས་ན་ཡང་ཁོང་ཚོའི་སེམས་ལ་ཕུལ་བྱུང་ཟེར་ན་རྣམ་པ་ཙམ་ལས་དོན་
དམ་པར་ཕུལ་བ་མ་རེད་བསམ་པའི་སྣང་བ་ཤར་གྱིན་ཡོད་པ་རེད། ཡིན་ན་ཡང་བཅོས་
མའི་རྣལ་འབྱོར་ཞེས་དེ་ལྟ་བུའི་བཅོས་མ་བྱས་ནས་རང་གིས་དེ་ལྟར་རྒྱུད་ལ་སྐྱེས་སོང་
སྙམ་པ་ཤར་ན། མཐར་ཤར་སྒོམ་དེ་ལ་བརྟེན་ནས་མ་བཅོས་པའི་རྣལ་འབྱོར་རྫོགས་རིམ་
ལ་སློབ་སླ་བ་དེ་འདྲ་ཞིག་རེད། དེའི་སྟབས་དབང་ཕྱི་མ་དག་གཙོ་བོ་རྫོགས་རིམ་ན་གསུང་
གི་ཡོད། ཡས་བབས་ཀྱི་དགའ་བཞི་མཚོན་པ་ཕྲ་མོའི་རྣལ་འབྱོར་སྒྱུ་འཕྲུལ་དྲ་བའི་མངོན་
པར་བྱང་ཆུབ་པ་དྷཱུ་ཏཱིའི་ཡན་ལག་སྟེ། གོང་དུ་ཞུས་པ་ལྟར་བྱང་ཆུབ་པ་བཞིས་ཐ་མལ་གྱི་
སྣང་ཞེན་སྦྱངས་ན་ད་གཟོད་རྫོགས་རིམ་གྱི་རྟོགས་པ་མཐའ་དག་སྐྱེ་བའི་སྣོད་དུ་སྨིན་པ་
དང་། དེ་ནས་སྟོང་གཟུགས་ཆོས་སྐུ་གང་ལས་སྒྲུབ་པའི་གཞིར་གྱུར་པའི་གཟུགས་སྔར་
མེད་གསར་དུ་འགྲུབ་པ་དང་། གྲུབ་ཟིན་བརྟན་པར་བྱེད་པ་ཐོག་མར་དགེ་བ་རྣལ་འབྱོར་
སོར་བསམ་གཉིས། གཟུགས་དེ་ཉིད་གྲུབ་ནས་དབང་དུ་བྱེད་པ་དང་གོང་ནས་གོང་དུ་
གནས་འགྱུར། ཁྱད་པར་དུ་དགེ་བ་རྣལ་འབྱོར་སྲོག་འཛིན་གཉིས། མཐའ་མར་དགེ་བ་
རྟེན་སྟོང་གཟུགས་ཀྱི་སྐུ་དངོས་སུ་གྲུབ་པ་རྗེས་དྲན་དང་། བརྟེན་པ་མི་འགྱུར་བའི་བདེན་
པ་གྲུབ་པ་ཏིང་འཛིན་གྱི་ཡན་ལག་སྟེ་སྦྱོར་བ་ཡན་ལག་དྲུག་གི་རྟོགས་པ་རྣལ་མ་རྒྱུད་ལ་སྐྱེ་
བ་ཞིག་དགོས། དེ་ལྟ་བུའི་སྟོང་གཟུགས་དང་བདེ་བ་ཆེན་པོ་ཟུང་དུ་འཇུག་པའི་ལམ་གྱི་
དྷུ་ཏཱིའི་ནང་ན ས་ཁམས་དཀར་དམར་ཉི་ཁྲི་ཆིག་སྟོང་དྲུག་བརྒྱ་སྟེང་འོག་ཏུ་བརྩེགས་
ཧུ
126



བཀའ་སློབ་ཟིན་བྲིས་ཕྱོགས་བསྒྲིགས། །
པས། དངུལ་ཆུས་ལྕགས་ཟ་བ་བཞིན་དུ་བེམ་པོའི་ཁམས་འདི་ཟད་ཀྱང་། མི་འགྱུར་བའི་
བདེ་བ་ཉི་ཁྲི་ཆིག་སྟོང་དྲུག་བརྒྱ་དེ་རྙེད་རྒྱུ་རེད། དེ་ལས་རླུང་གི་འཕོ་བ་བཅུ་གཉིས་འགག་
པས་ས་བཅུ་གཉིས་རིམ་གྱིས་བགྲོད་པར་འགྱུར་ཞིང་། འབྲས་བུ་དུས་ཀྱི་འཁོར་ལོ་མཆོག་
མི་འགྱུར་བའི་བདེ་ཆེན་གྱི་ཐིག་ལེ་དང་། སྟོང་གཟུགས་ཡབ་ཡུམ་ཁ་སྦྱོར་གྱི་སྐུ་དབྱེར་མི་
ཕྱེད་པར་རྡུལ་ཕྲ་རབ་ཆོས་ཀྱི་ཕུང་བོ་སོགས་ཟད་ཀྱང་། གནས་སྐབས་བཞིས་སྒྲིབ་པ་སྤོང་
བ་བདེན་དོན་བཅུ་གཉིས་དང་དེ་ཉིད་བཅུ་དྲུག་གི་བདག་ཉིད་དང་བོའི་སངས་རྒྱས་རིས་
མེད་པ་དུས་ཀྱི་འཁོར་ལོའི་གོ་འཕང་མངོན་དུ་བྱེད། དེ་ལྟ་བུའི་དུས་ཀྱི་འཁོར་ལོའི་ལམ་གྱི་
རིམ་པ་ལ། དབང་འདི་ལ་གཙོ་བོ་དབང་བརྡ་འཕྲོད་རྒྱུ་གལ་ཆེ། དབང་རེ་རེའི་སྐབས་སུ་
དབང་བརྡ་སྤྲོད་བཞིན་ཡོད་མོད་དེ། དབང་བརྡ་ངོ་མ་ཞིག་འཕྲོད་བཞིན་ཡོད་མེད་མི་
ཤེས། ཡིན་ན་ཡང་གཙོ་བོ་རང་གི་དད་པའི་སྟོབས་ལ་བརྟེན་ནས་བྱིན་རླབས་ཤིག་འབྱུང་
བ་ལ་དོགས་པ་མེད། །
འདིར་དཀྱིལ་འཁོར་སྒོམ་པ་དང་ལྷ་འགོད་ཚུལ་ལ་ཡང་སྐྱེས་བུ་དམ་པ་གོང་མ་ཚོའི་
ཕྱག་བཞེས་ལ་མི་མཐུན་པ་འགའ་རེ་ཡོད། བཀྲ་ཤིས་འཁྱིལ་གྱི་དུས་འཁོར་གྲྭ་ཚང་དང་།
ཁོང་ཨ་ལགས་རྡོ་རྗེ་འཆང་། གཞན་པཎ་ཆེན་ཐམས་ཅད་མཁྱེན་པས་དབང་བསྐུར་བའི་
སྐབས་སུ་དཀྱིལ་འཁོར་གྱི་ལྷ་འགོད་ཚུལ་ལ་མི་མཐུན་པ་ཅུང་ཟད་རེ་ཡོད། འདིའི་ཁྱད་
པར་ནི་གཡས་དང་གཡོན་གྱི་ཁྱད་པར་དེ། ལ་ལས་དཀྱིལ་འཁོར་གྱི་གཙོ་བོ་ལ་བལྟས་ཏེ་
རང་གི་གཡས་དང་གཡོན་དུ་སྒོ་འཁོད་བཞིན་ཡོད། ཕྱོགས་གཅིག་ནས་དཀྱིལ་འཁོར་གྱི་
གཙོའི་གཡས་དང་གཡོན་བྱས་ན་ཕར་ཚུར་གཉིས་ནོར་ཡོད་པ་ཞིག་རེད། སྔ་མ་རྣམས་ངས་
ཐམས་ཅད་པོ་ཁོང་ཡབ་སྲས་ཀྱི་ཕྱག་བཞེས་ལྟར་བཀོད་པ་ཡིན། ཡིན་ན་ཡང་བཀྲ་ཤིས་
འཁྱིལ་གྱི་ཕྱག་བཞེས་མཐའ་གཅིག་ཏུ་བསྒྱུར་དགོས་པའི་ངེས་པ་མེད། ངའི་བསམ་ཚུལ་
ཡིན་ན་སྒོམ་པའི་དུས་སུ་ཅུང་ཟད་རེ་ཕར་ནོར་ཚུར་ནོར་བྱུང་རུང་སྐྱོན་མེད། དཔེར་ན།
127



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གུང་ཐང་ཚང་སྐུ་ཕྲེང་དང་བོ་ཁྲི་ཆེན་དགེ་འདུན་ཕུན་ཚོགས་དཔལ་འཁོར་ལོ་སྡོམ་པའི་
རྣལ་འབྱོར་བ་ཆེན་པོ་རེད། ཁྲི་ཆེན་དགེ་འདུན་ཕུན་ཚོགས་ཀྱིས་བདེ་མཆོག་གཙོ་བོར་
བཟུང་བ་ཞིག་རེད། དེའི་སྟབས་བདེ་མཆོག་རྒྱུན་དུ་གསུང་ནས་མཐའ་མ་སྐུ་མྱ་ངན་ལས་
འདས་སྐབས་སྐུ་གདུང་ཞུགས་འབུལ་བྱེད་ཚེ། ཐུགས་བདེ་མཆོག་ཡབ་ཡུམ་དུ་གྱུར། སྐུ་
གདུང་གི་གདུང་རུས་ཀྱི་ངོས་ན་བདེ་མཆོག་གི་ལྷ་གྲངས་ཡོངས་སུ་རྫོགས་པ་ཤར་བ་རེད།
དེའི་ནང་གི་དཔྱི་གཉིས་ཀའི་ལྷ་འགོད་ཚུལ་ནོར་ཡོད་པས། ཁོང་གིས་གསུང་དུས་མི་ཡིན་ན་
ཁ་འཁྱོག་ཅིག་གསུང་གི་བསྡད་ཚོད་རེད། ཁོང་གི་སློབ་མའི་གཙོ་བོ་རྭ་སྒྲེང་ཁྲི་ཆེན་ངག་
དབང་མཆོག་ལྡན་སོགས་རེད། ཁོང་གིས་ཉི་མ་གཅིག་ལ་དགེ་སློང་ལྔ་བརྒྱ་བསྒྲུབ་ཅིང་
ཐམས་ཅད་ཀྱི་མཚན་ལ་དགེ་འདུན་བཏགས་ནས་ཉིན་གཅིག་ལ་དགེ་འདུན་པ་ལྔ་བརྒྱ་
བྱོན་ཚུལ་རྣམ་ཐར་སོགས་སུ་ཡོད་པ་དེ་འདྲའི་བསམ་གྱིས་མི་ཁྱབ་པ་ཞིག་བྱོན་མོད། ཁོང་
གིས་ཀྱང་སྒོམ་དུས་ཕར་ཚུར་དཔྱི་གཉིས་ཀྱི་ལྷ་འགོད་ཚུལ་འཕྱུག་ཡོད་པས་རྗེས་སུ་གདུང་
རུས་ངོས་སུ་ལྷ་འགད་དུས་ཀྱང་འཕྱུག་ནས་བཀད་ཡོད་ཅེས་རྣམ་ཐར་དུ་ཡོད་པ་དེ་འདྲ་
རེད། གཞན་ཡང་གནའ་དུས་ཤིག་ལ་བླ་མ་ཞིག་གིས་མངོན་མཁྱེན་གྱིས་གཟིགས་པ་ན།
རྒད་པོ་ཞིག་གི་མགོ་ན་གདུགས་ཕྱེད་ཀ་ཞིག་སྐོར་ནས་འགྲོ་བ་མཐོང་། གདུགས་ཕྱེད་
ཀ་དེ་ཅི་ཡིན་སྙམ་ནས་ཁོང་ཡ་མཚར་དེ་རྒད་པོ་ལ། ཁྱོད་ཀྱི་ཁ་འདོན་ཅི་ཞིག་འདོན་བཞིན་
ཡོད་ཟེར་བ་ན། ཁོས་ཁ་འདོན་དུ་གདུགས་དཀར་འདོན་བཞིན་ཡོད་ཅེས་ཞུས། འོ་ན་ཁྱོད་
ཀྱིས་གདུགས་དཀར་ཐོན་དང་གསུང་བས། གདུགས་དཀར་ཁ་འཁྱོག་ཆ་མི་ཚང་བ་ཞིག་
ལས་འདོན་རྒྱུ་མེད་སོང་། དེ་ནས་བླ་མས། ཁྱོད་ཀྱིས་གདུགས་དཀར་བཏོན་པ་ཤིན་ཏུ་
བཟང་། འོན་ཀྱང་། གདུགས་དཀར་ཁ་མི་ཚང་བས། ཁ་ཚང་ཞིག་བཏོན་ན་བཟང་ཞེས་ཁ་
ཚང་ཞིག་འདོན་དུ་བཅུག གདུགས་དཀར་ཁ་ཚང་ཞིག་བཏོན་པའི་རྗེས་སུ་བླ་མས་
གཟིགས་པ་ན། གདུགས་ཕྱེད་ཀ་དེ་ཡང་མེད་སོང་། དེ་ནས་ཁོང་གིས་ཁྱོད་ཀྱིས་སྔ་མ་འགྲུབ་
128



བཀའ་སློབ་ཟིན་བྲིས་ཕྱོགས་བསྒྲིགས།
སོང་བས། ད་གསར་དུ་བཏོན་ན་འགྲུབ་དཀའ་བ་རེ ད། སྔ་མའི་ཁ་འཁྱོག་དེ་ཐོན་དང་
བཟང་གསུང་བ་རེད་ཅེས་དེ་འདྲའི་རྣམ་ཐར་ཡང་བཤད་རྒྱུ་འདུག དེ་བཞིན་གང་ལྟར་
འགྲུབ་སོང་ན་གཅིག་པ་རེད། སྐྱབས་མཆོག་འཇིགས་མེད་དབང་བོས་བཀྲ་ཤིས་འཁྱིལ་གྱི་
དུས་འཁོར་གྲྭ་ཚང་བཙུགས་ནས་ལོ་གཉིས་བརྒྱ་ལྷག་གི་རིང་ལ་དཔལ་དུས་ཀྱི་འཁོར་ལོའི་
སྒྲུབ་མཆོད་བཟུང་བ་ཡིན། གང་ལྟར་རང་གི་ངོས་ཐད་ནས་བྱུང་ན། ལྷག་པའི་ལྷས་རྗེས་སུ་
འཛིན་པ་ལ་དོགས་པ་ཅུང་ཟད་ཀྱང་མི་དགོས་པས། རང་གི་ངོས་ནས་དད་པ་སྦྱོངས་པ་ནི་
ཤིན་ཏུ་གལ་ཆེ། དབང་ཐམས་ཅད་ཀྱི་མཇུག་ཏུ་སྤྲོ་བ་བསྐྱེད་པ་ཞིག་བཞག་ཡོད་པའི་རྒྱུ་
མཚན་ནི། གསང་སྔགས་ལ་མཚོན་ན་དེ་ལ་མོས་པ་བརྟན་པོ་ཞིག་སྐྱེས་ནས་སྤྲོ་བ་བསྐྱེད་ན།
དེའི་སྟེང་ནས་རང་གི་འབད་པས་བསྒྲུབ་ཐུབ་པ་ཞིག་འབྱུང་རྒྱུ་རེད། དེ་བཞིན་དུ་ཁྱེད་
ཚོས་ཀྱང་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས་ཏེ། ད་རེས་འདི་ལྟ་བུའི་
སྐལ་བ་ལྡན་པའི་སྟེང་ནས་དེ་རིང་སྔོན་ལ་ཆོས་འཁོར་སྐོར་བ་སྟེ། བླ་མས་སྣ་དྲངས་ནས་
ཁྱེད་ཚོ་ཚང་མས་དཀྱིལ་འཁོར་གྱི་འཁོར་ལོ་ལ་སྐོར་བ་ལན་གསུམ་བྱས་ཏེ་དཔལ་དུས་ཀྱི་
འཁོར་ལོར་བླ་མས་ཁྱེད་ཚོ་ཚང་མ་ཕུལ་བ་ན། བསྐལ་བ་མ་སྟོང་གི་བར་དུ་ཁྱེད་ཚོ་མྱ་ངན་
ལས་འད ས་པ་སངས་རྒྱས་ཀྱི་གོ་འཕང་གི་ས་ལ་མ་རེག་གི་བར་དུ་རྗེས་སུ་འཛིན་པའི་
སྐྱབས་འཇུག་ཞུ་རྒྱུ་རེད། དེས་ན་དེ་རིང་གི་ཉི་མ་འདི་ལ་ཐམས་ཅད་ཀྱི་སྨོན་ལམ་རྒྱབ་ན་
སྨོན་ལམ་ཧ་ཅང་གལ་ཆེ་བའི་དུས་ཚོད་ཡིན་པས་དེ་ཚོ་ཐམས་ཅད་ཐུགས་ལ་བཟུང་ནས།
རྡོ་རྗེ་སློབ་དཔོན་བདག་པོ་ཆེན་པོའི་དབང་གི་ཡོན་དུ་གསོལ་བ་འདེབས་པའི་རྗེས་ཟློས་
མཛད་པར་ཞུ།
ད་ནི་རྡོ་རྗེ་སློབ་དཔོན་བདག་པོ་ཆེན་པོའི་དབང་གི་སྐབས་དེ་ཙམ་གྱི་རྫོགས་པ་ཡིན།
སློབ་མའི་ལུས་ངག་ཡིད་གསུམ་དང་རྡོ་རྗེ་གསུམ་དབྱེར་མེད་པར་བྱས་སོང་། བླ་མ་རང་
གིས་སློབ་མ་ལ་རྒྱལ་སྲིད་གཏད་ནས་སློབ་མ་འདི་རྣམས་ཀྱང་དུས་འཁོར་གྱི་ལྷ་ཚོགས་ལ་
129



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཕུལ་ཏེ་བསྐལ་བ་མ་སྟོང་གི་བར། དཔལ་དུས་ཀྱི་འཁོར་ལོའི་གོ་འཕང་མ་ཐོབ་ཀྱི་བར་དུ་
སློབ་མ་འདི་རྣམས་རྗེས་སུ་ཟུངས་ཤིག་ཅེས་བླ་མས་སློབ་མ་རྣམས་ལྷ་ལ་འབུལ་དགོས་པ་
རེད། དེ་ལ་དཀྱིལ་འཁོར་ལ་སྐོར་བ་ལན་གསུམ་བྱས་ནས། ༼འདི་མན་འབྲི་རྒྱུ་མ་རྙེད་དོ། །༽
༈ འདིའི་སྒྲ་ཐག་ཚ་ཁོ་ཁང་དམར་དགོན་པའི་དགེ་སློང་སྐལ་བཟང་འཕྲིན་ལས་ཀྱིས་སྒྲ་བླངས་ཤིང་མི་ལོ་
ཉི་ཤུ་ལྷག་གི་རིང་ལ་ཉར་ཚགས་བྱས། ཁོང་མ་བཞུགས་པ་ན། ཁོང་གི་ཉེ་གནས་པ་དགེ་སློང་ཆོས་འབྱོར་ནས་མཁོ་
སྤྲོད་གནང་བྱུང་། སྐབས་དེར་སྒྲ་ལེན་བྱེད་ཀྱི་ཆ་རྐྱེན་སོགས་མི་བཟང་བས། སྒྲ་ཐག་མི་གསལ་ཞིང་ཁ་མི་ཚང་
བས་དབང་བཤད་ཆ་ཚང་ཞིག་འགོད་ཐབས་བྲལ། འོན་ཀྱང་། དེ་ཙམ་རྙེད་པ་ཡང་ཤིན་ཏུ་སྐལ་བ་བཟང་སྟེ།
གལ་སྲིད་དེ་ཙམ་ཡང་མེད་པ་ན། སྒོར་ཁྲི་བརྒྱ་ཡོད་ཀྱང་གསུངས་ཡིད་བཞིན་གྱི་ནོར་བུ་འདི་ལྟ་བུ་འཇིག་རྟེན་
འདི་ནས་མཇལ་ཐབས་བྲལ་སོང་། དེ་བསམ་བཞིན་ཡང་བསྐྱར་དགེ་སློང་སྐལ་བཟང་འཕྲིན་ལས་དང་ཨ་ཁུ་
ཆོས་འབྱོར་རྣམ་གཉིས་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་ལགས། ༽
130



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །བྱམས་མེ་ནས་དུས་འཁོར་དབང་ཆེན་ཐེངས་
དགུ་བ་གནང་སྐབས་ཀྱི་བཀའ་
སློབ་བཞུགས་སོ། །
སྐབས་དེའི་ལོ་རྒྱུས་མདོར་བསྡུས། རྣམ་ཐར་དཔག་ལྗོན་ལས། ཚེས་གསུམ་ལ་བྱམས་མེ་ཕྱོགས་སུ་ཆིབས་
བསྒྱུར་ནས་ཆིབས་བསུ་དང་ཇ་ཐབ་ཀྱི་སྟེང་དུ་ཕེབས། ཚེས་པ་བཞི་ལ་དཔལ་དུས་ཀྱི་འཁོར་ལོའི་སློབ་མ་རྗེས་
འཛིན་གནང་ནས། ཚེས་ལྔ་ལ་དུས་འཁོར་གྱི་ས་ཆོག་རྒྱས་པ་གསུངས། དེ་ནས་ཉིན་ལྔ་ལ་དུས་འཁོར་གྱི་ཆོ་ག་
གསུངས་ནས་རྡུལ་ཚོན་གྱི་དཀྱིལ་འཁོར་བཞེངས་ཏེ། ཚེས་གཅིག་ལ་དུས་འཁོར་བདག་འཇུག་གསུངས། བཅུ་
གསུམ་ལ་བྱིས་པ་ལྟར་འཇུག་པའི་དབང་བདུན་གནང་ནས་ད པལ་དུས་ཀྱི་འཁོར་ལོའི་བསྐྱེད་རིམ་སྒོམ་པ་ལ་
ངོབང་བར་བྱས། བཅུ་བཞིའི་ཉིན་གོང་མ་གོང་ཆེན་གྱི་དབང་བཞི་བསྐུར་ནས་རྫོགས་རིམ་ཡན་ལག་དྲུག་སྒོམ་
པ་ལ་དབང་བར་བྱས། བཅོ་ལྔའི་ཉིན་རྡོ་རྗེ་སློབ་དཔོན་བདག་པོ་ཆེན་པོའི་དབང་བསྐུར་ནས་དཔལ་དུས་ཀྱི་
འཁོར་ལོའི་རིམ་གཉིས་ཆ་ལག་དང་བཅས་པའི་ཆོས་ཀྱི་རྒྱལ་སྲིད་ལ་དབང་བསྒྱུར་བའི་ཆོས་ཀྱི་རྒྱལ་པོ་ཆེན་
པོར་འགྱུར་བའི་ནུས་པ་ཁྱད་པར་ཅན་བཞག ཡུལ་ཕྱོགས་སོ་སོ་ནས་དབང་གྲལ་དུ་འོངས་པའི་མི་ཁྲི་ཕྲག་བཅུ་
ལྷག་འདུས་པར་གྲགས་ཤིང་དེ་ཐམས་ཅད་ཀྱི་དལ་འབྱོར་དོན་དང་ལྡན་ཞིང་སྐུ་བཞིའི་ས་བོན་ཚང་བར་ཐེབས་
པའི་བག་ཆགས་ཁྱད་པར་ཅན་བཞག་པ་དང་ཟུང་འཇུག་ལག་བཅངས་སུ་གཏོད་པའི་གདམས་ངག་ཟབ་མོ་
ཉན་བསམ་སྒོམ་པའི་སྣོད་རུང་དུ་མཛད་པས་ཐམས་ཅད་ཡིད་ཚིམས་ནས། རྗེ་འདི་བཀའ་དྲིན་འཁོར་མེད་
པའི་བླ་མར་ངོས་ཟིན་པར་གྱུར་ཏོ། །ཞེས་དང༌། རྣམ་ཐར་ཁ་སྐོང་ལས། ༡༩༩༡ ལོའི་སྤྱི་ཟླ་ ༨ པར། བྱམས་མེ་རུ་
དགོན་ཟུང་ནས་ཡང་ཡང་ཞུས་པའི་ངོར། བ རྒྱུད་པའི་བཅུ་གཉིས་ལ་དམར་མོ་ཐ ང་ནས་དུས་འཁོར་ད བ ང་
ཆེན་ཐེངས་དགུ་བ་གནང་། སེར་སྐྱའི་ཚོགས་པ་ཆིག་འབུམ་བརྒྱད་སྟོང་ལྷག་འདུས་སོ། །ཞེས་གསུངས་པ་ལྟར་
ལ། དབང་དངོས་ཀྱི་བཀའ་སློབ་ག ཤམ་གསལ།
131



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
L
དང་བོ། སྟ་གོན་ཉིན་གྱི་བཀའ་སློབ།
འདིར་འཇུག་པ་ནི་སྐལ་བ་བཟང་བོ་སྟེ། །ལེགས་པར་སོམས་ལ་དགའ་བའི་བཞིན་
གྱི་མདངས། །རབ་ཏུ་འཛུམ་པའི་ཉམས་དང་ལྡན་པ་ཡིས། །ནམ་ཡང་སྣོད་ཀྱི་སྐྱོན་གསུམ་
སྤོངས་ལ་ཉོན། །ཞེས་གསུངས་པ་ལྟར་དུ། ད་རེས་རང་ཅག་རྣམས་ཀྱིས་སྐྱེ་བ་སྔ་མ་རྣམས་
སུ་བསགས་པའི་དགེ་བའི་འབྲས་བུ་དུས་སུ་སྨིན་པ་དང་། བླ་མ་དང་དཀོན་མཆོག་གསུམ་
གྱི་ཐུགས་རྗེ་ལ་བརྟེན་ནས། དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་པར་
ཅན་ཐོབ་པ་ཙམ་དུ་མ་ཟད། བསྐལ་བཟང་གི་སངས་རྒྱས་སྟོང་ལས་ཀྱང་པདྨ་དཀར་པོ་ལྟ་
བུར་སྔགས་པ་རྣམ་འདྲེན་རྒྱལ་བ་ཤཱཀྱ་སེངྒེའི་བསྟན་པ་དང་མཇལ། གྲོགས་མཚན་ལྡན་
དགེ་བའི་བཤེས་གཉེན་གྱི་མགོན་གྱིས་ནི་ཟིན། རང་གི་འབད་པས་ནུས་ན་ཚེ་ཕྱི་མ་ཕན་
ཆད་ཀྱི་དོན། འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་ཕ་རོལ་ཏུ་སྒྲོལ་ཐུབ་པའི་སྐལ་
བ་བཟང་བོ་འདི་ལྟ་བུ་ནི་ཤིན་ཏུ་ནས་ཀྱང་རྙེད་དཀའ་བ་རེད། དེ་ལྟ་བུའི་སྐལ་བ་བཟང་
བོ་ཐོབ་པ་འདི་ངོས་ཟིན་པའི་སྒོ་ནས། ཆོས་རྣམ་དག་ཅིག་བསྒྲུབ་སྙམ་པའི་བསམ་པ་
རྣམ་པར་དག་པས་རྩིས་ཟིན་པ་ཞིག་ངེས་པར་དུ་དགོས།
དེ་ཡང་ཆོས་ཉན་པ་ན་མདོ་སྔགས་གང་ཡིན་རུང་ཆོས་ཉན་པའི་ཀུན་སློང་ཀུན་སྤྱོད་
གཙང་ཞིང་ཡང་དག་པ་ཞིག་དགོས། མདོ་ན། ལེགས་པར་རབ་ཏུ་ཉོན་ལ་ཡིད་ལ་ཟུངས་
ཤིག་ཅེས་ཆོས་ཉན་པའི་ཀུན་སློང་ཀུན་སྤྱོད་གསུངས་པ་དང་། རྒྱུད་རྡོ་རྗེ་རྩེ་མོ་ལས། ཤིན་
ཏུ་བསམ་པ་བཟང་དང་ལྡན་པས་ཉོན་སོགས་སྣོད་ཀྱི་སྐྱོན་གསུམ་སྤངས་ཤིང་འདུ་ཤེས་
དྲུག་བསྟེན་ད གོས་པ་ལ། ང་ཚོས་བླ་མ་ལས་ཆོས་ཀྱི་ཆར་བ་དབབ་ཏུ་གསོལ་ཞེས་དཔེ་
ཆར་བ་འབབ་པ་དང་སྦྱར་ཞིང་། རང་ཉན་པ་བོའི་སེམས་རྒྱུད་དཔེ་སྣོད་ཁ་དང་སྦྱར་ལ།
སྣོད་ཞབས་བརྡོལ་བ་ལྟ་བུའི་སྐྱོན་ནི། བླ་མས་གང་གསུངས་ཐམས་ཅད་སེམས་ལ་མ་བཟུང་
ན་སྣོད་ཁ་ཡར་བཟེད་ཡོད་ནའང་། བུམ་པ་ཞབས་བརྡོལ་བའི་ནང་དུ་བདུད་རྩི་འཛིན་
མི་ཐུབ་པས། མ་ཉན་པ་དང་ཁྱད་པར་མེད་པ་རེད། སྣོད་ཁ་སྦུབ་པ་ནི། ཆོས་འཆད་པའི་
ནོ
132



བཀའ་སློབ་ཟིན་བྲིས་ཕྱོགས་བསྒྲིགས།
གྲལ་དུ་བསྡད་ཟིན་ཀྱང་རྣ་བ་ལེགས་པར་མི་གཏོད་པ་ལ། བླ་མས་ཆོས་ཀྱི་ཆར་ཆེན་པོ་
ཕབ་ཀྱང་ནང་དུ་མི་འགྲོ་བའོ། །སྣོད་མི་གཙང་བའི་སྐྱོན་ནི། གཙོ་བོ་ཀུན་སློང་གི་སྟེང་
ནས་གསུངས་པ་སྟེ། ཆོས་ཉན་པ་འཇིག་རྟེན་ཆོས་བརྒྱད་ཀྱི་དབང་དུ་སོང་བའམ། ཡང་
ན་ཆོས་ཅུང་ཟད་ཉན་པ་ཁ་ཕྱིར་ལོག་ཏུ་སོང་ན། དཔེར་ན། སྣོད་མི་གཙང་བའི་ནང་དུ་
བདུད་རྩི་ལ་སོགས་པ་བཅུད་དང་ལྡན་པའི་རོ་ཅི་འདྲ་ཡོད་ཀྱང་དེའི་བྲོ་བ་མི་ལེགས་པ་མ་
ཟད། ད་དུང་ཕྱིན་ཅི་ལོག་ཏུ་འགྲོ་བའང་ཡོད་པས། དཔེ་དེ་དང་མཚུངས་པར། ཆོས་
ཉན་པ་ལ་ཀུན་སློང་ཀུན་སྤྱོད་ཧ་ཅང་གཙང་ཞིང་ཡང་དག་པ་ཞིག་གི་སྒོ་ནས་ཉན་དགོས་
པ་གསུངས་པ་རེད། དེས་ན་སྣོད་ཀྱི་སྐྱོན་གསུམ་སྤང་ཞིང་འདུ་ཤེས་དྲུག་བསྟེན་པ་ཞེས་
ཆོས་ཉན་པ་ལ་འདུ་ཤེས་དྲུག་བསྟེན་དགོས། དེ་ཡང་བླ་མའམ་དགེ་བའི་བཤེས་གཉེན་ལ་
སྨན་པ་ལྟ་བུའི་འདུ་ཤེས། རང་ལ་ནད་པ་ལྟ་བུའི་འདུ་ཤེས། ཉོན་མོངས་དུག་གསུམ་ལ་
ནད་ཀྱི་འདུ་ཤེས། ཆོས་གསུངས་པ་ཉན་པ་ལ་ནད་འཚོ་བའི་འདུ་ཤེས་ཏེ་གོ་སླ་བ་རེད།
ཆོས་ཉན་དགོས་པའི་རྒྱུ་མཚན་ཅི་ཞེ་ན། རང་རང་ཚོ་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོའི་ནང་དུ་བྱིང་ནས་སྐྱེ་རྒ་ན་འཆིའི་ནད་ཀྱིས་གཟིར་བཞིན་པ་ཡིན་པས། དེ་འཇོམས་
པའི་སྨན་པ་ཞིག་འཚོལ་དགོས་ལ། དེ་ལས་སྒྲོལ་བའི་སྨན་པ་བླ་མ་དགེ་བའི་བཤེས་གཉེན་
ལས་གཞན་མེད་པས་དེ་ནི་སྨན་པ་དང་མཚུངས་པ་རེད། དེ་ལྟ་བུའི་འདུ་ཤེས་བཟུང་
ནས། རང་རང་ནད་གང་གིས་ཟིན་ཡོད་ཟེར་ན་ཉོན་སྒྲིབ་དང་ཤེས་སྒྲིབ་ལ་སོགས་པས་
རང་གི་སེམས་བསྒྲིབས་ཏེ་དམ་པའི་ཆོས་ཀྱི་དོན་མི་གོ་བའམ། གོ་ན་ཡང་ཉམས་སུ་ལེན་མི་
འདོད་པ་ལ་སོགས་པ་དེ་ཐམས་ཅད་པོ་ནད་ཀྱིས་གཟིར་བ་ལྟ་བུ་ཡིན་པས། ནད་དེ་འཇོམས་
པ་ལ་སྨན་གྱིས་བཅོས་དགོས་པ་རེད། དགེ་བའི་བཤེས་གཉེན་སྨན་པ་ཡིན་པ་ལ་སྨན་གང་
སྟེར་ཟེར་ན་ཆོས་གསུང་བ་ལས་གཞན་མེད་པས། ཆོས་ལ་སྨན་གྱི་འདུ་ཤེས་འཇོག་དགོས།
སངས་རྒྱས་བཅོམ་ལྡན་འདས་འཇིག་རྟེན་དུ་མ་བྱོན་ན། རང་རེ་རྣམས་ལ་དམ་པའི་
ཆོས་ཞེས་མཇལ་ས་དང་དེ་རིང་གསང་སྔགས་ཀྱི་ཆོས་ཟབ་མོ་འདི་འདྲ་བསོད་ནམས་ཀྱི་
133



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚོགས་གསོག་པའི་གཞི་མེད་པ་ལྟ་བུ་ཡིན་པས། ཕན་བདེའི་འབྱུང་གནས་སངས་རྒྱས་
བསྟན་པ་ཞེས་སངས་རྒྱས་ཀྱི་བསྟན་པ་རིན་པོ་ཆེ་ནི་ཕན་བདེའི་འབྱུང་གནས་རེད། བསྟན་
པ་དེ་སུས་གསུངས་ཟེར་ན་སྟོན་པ་ཐུགས་རྗེ་ཅན་གྱིས་གསུངས་པ་དང་། རང་ཅག་རྣམས་ལ་
ལམ་སྟོན་པ་དགེ་བའི་བཤེས་གཉེན་སོགས་ལ་དེ་བཞིན་གཤེགས་པའི་འདུ་ཤེས། དེ་ཚུལ་
རིང་དུ་གནས་པའི་འདུ་ཤེས་ཏེ། ཆོས་ཀྱི་ཚུལ་ལ་རིང་དུ་གནས་པའི་འདུ་ཤེས་བསྐྱེད་པ་
ནི། ཆོས་འདི་ལྟ་བུ་ཉན་པ་ལ་བརྟེན་ནས་རྒྱལ་བའི་བསྟན་པ་འཇིག་རྟེན་དུ་རིང་དུ་གནས་
ན་ཅི་མ་རུང་སྙམ་དུ་སེམས་པ་སོགས་འདུ་ཤེས་དྲུག་སྟེ། སངས་རྒྱས་ཀྱི་བསྟན་པ་རིན་པོ་
ཆེ་ཡུན་རིང་དུ་མ་གནས་ན་ཕན་བདེའི་འབྱུང་གནས་མེད་པས། དེ་ཡུན་རིང་དུ་གནས་
པའི་སྨོན་ལམ་འདེབས་དགོས། དེ་ལྟར་འདུ་ཤེས་དྲུག་ལ་སོགས་པ་ལེགས་པར་གསལ་
བཏབ་ནས། ཆོས་ཉན་པའི་ཀུན་སློང་ཀུན་སྤྱོད་སོགས་གཙང་ཞིང་ངེས་པ་ཞིག་གི་སྒོ་ནས་
གསན་ན་རང་རྒྱུད་ལ་བྱིན་རླབས་འཇུག་པ་དང་མྱུར་བ་ཡིན། དབང་འདི་ཐོབ་པའི་སེམས་
ཅན་གང་སུ་དག ལ་ལས་ཆོས་ཀྱི་དོན་མི་གོ་བའམ། ཡང་ན་ཆ་རྐྱེན་གྱི་དབང་གིས་བླ་
མས་གང་བཤད་རྣ་བས་མི་ཐོས་པ་དང་། ཐག་རིང་བོ་ནས་ཕྱག་གསུམ་འཚལ་དེ་དབང་
འདི་ཐོབ་པའི་སྐྱབས་འཇུག་ཅེས་ང་ལ་སྐད་བཏང་བ་ཚུད་ཆད་ལ་ཡང་དབང་འདི་ཐོབ་
པའི་སྨོན་ལམ་འདེབས་རྒྱུ་ཡིན། བདག་གིས་བཅོམ་ལྡན་འདས་དཔལ་དུས་ཀྱི་འཁོར་
ལོའི་དབང་གི་རིམ་པ་རྣམས་སྐྱབས་མཆོག་སྣང་བ་མཐའ་ཡས་རྗེ་བཙུན་བློ་བཟང་ཐུབ་
བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་མགོན་པོ་དཔལ་བཟང་བོའི་མདུན་ནས་ཐོབ་
པ་ཡིན། དེ་ལས་གཞན་ད་དུང་བདག་ཆུང་ངུའི་དུས་སུ་ཤིང་བཟའ་རྡོ་རྗེ་འཆང་གི་མདུན་
ནས་ཐོབ་པ་དང་། རྗེས་སུ་ང་ལོ་བརྒྱད་ཀྱི་སྟེང་ལ་ཁྱབ་བདག་རྡོ་རྗེ་འཆང་དང་དབྱེར་
མ་མཆིས་པ་དཔལ་ལྡན་བླ་མ་དམ་པ་རྗེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་
བོའི་མདུན་ནས་ཡང་གཅིག་ཐོབ་ཏེ། དཔལ་དུས་ཀྱི་འཁོར་ལོའི་དབང་ལན་གསུམ་ལ་ཐོབ་
པ་ཡིན། དེའི་ནང་ནས་ཀྱང་རྗེས་མ་དེ་སྐྱབས་མགོན་སྣང་བ་མཐའ་ཡས་ཀུན་གཟིགས་
CM7
134



བཀའ་སློབ་ཟིན་བྲིས་ཕྱོགས་བསྒྲིགས།
ཡེ་ཤེས་ཀྱི་ཉི་མ་ཆེན་པོ་དཔལ་དུས་ཀྱི་འཁོར་ལོ་དང་ངོ་བོ་དབྱེར་མེད་པ་རྗེ་བཙུན་བློ་
བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་མགོན་པོ་དཔལ་བཟང་བོའི་མདུན་
ནས་དབང་ཐོབ་པ་ཙམ་དུ་མ་ཟད། དེའི་བརྒྱུད་པ་སྤེལ་བའི་བཀའ་ཡང་གནང་བ་དང་། དེ་
ལ་བརྟེན་ནས་ད་ཐེངས་དང་དུས་འཁོར་དབང་ཆེན་ཐེངས་དགུ་ལ་བཏོན་པ་ཡིན། དེ་
ངག་ཐམས་ཅད་རང་ལ་ཡོན་ཏན་ཏིལ་འབྲུ་ཙམ་ཡང་མེད་ཀྱང་། རང་གི་བླ་མ་དམ་པ་དེ་
ཚོའི་ཐུགས་རྗེ་དང་བྱིན་རླབས་ལ་བརྟེན་ནས་བརྒྱུད་པའི་རིམ་པ་ཟམ་མ་ཆད་པར་
བྱུང་བ་ཁྱེད་ཚོ་ལ་ཕུལ་ན། ཐམས་ཅད་མཁྱེན་པ་སྣང་བ་མཐའ་ཡས་དེ་ཉིད་ཀྱིས་དབང་
འདི་གནང་དུས། ཁོང་གི་དུས་འཁོར་དབང་ཆེན་འདི་ས་ལེ་བར་བཅོ་ལྔ་ཚུན་ཆད་ཀྱི་
འབའ་འབུ་བྱ་བྱེའུ་སོགས་ལ་ཡང་ཐོབ་པ་ཡིན་ཞེས་གསུངས།
༼བར་འདི་ནས་སྒྲ་ཐག་མི་གསལ་བས་ཅུང་ཙམ་ཆང དེ་ཡང་ཐོག་མར་ཀུན་སློང་བཅོས་པ་
འདི་གཙོ་བོ་ཡིན། བདག་གི་བླ་མ་རྡོ་རྗེ་འཆང་དེ་ཉིད་ཀྱིས་ཀྱང་སྟ་གོན་གྱི་སྐབས་སུ་ཡོན་
ཏན་གཞིར་གྱུར་མའམ། བྱིན་རླབས་སྤུངས་ཞུས་སུ་གྲགས་པ་འདིའི་ཁྲིད་ལྟ་བུ་དང་
སྦྲགས་ནས་སློབ་མའི་རྒྱུད་བྱིན་གྱིས་བརླབས་པ་སྟེ། ཐུན་མོང་གི་ལམ་སྦྱངས་སྔོན་དུ་
འགྲོ་བ་དེ་ལྟ་བུ་ཡིན། དེའི་སྟབས་ཁོང་རྡོ་རྗེ་འཆང་སྣང་བ་མཐའ་ཡས་ཀྱི་ཕྱག་བཞེས་
ལྟར་དང་། ཡང་ན་རང་ལ་དེ་ལྟ་བུའི་སྐལ་བ་ཐོབ་པ་ཡིད་ལ་དྲན་པར་བྱས་ཏེ་སློབ་མ་ཁྱེད་
རང་རྣམས་ལ་བླ་མ་རྡོ་རྗེ་འཆང་ཡབ་སྲས་ལ་གསོལ་བ་བཏབ་ཏེ། ཁོང་རྣམ་པ་དངོས་སུ་
བྱོན་ནས་ངའི་སེམས་ལ་བྱིན་གྱིས་བརླབས་པའི་རྟེན་འབྲེལ་གྱིས་བ ཤང་ཁྲིད་ལྟ་བུ་བྱེད་
རྒྱུ་ཡིན། དེ་ཡང་ལམ་མཆོག་གཉིས་ཀར་དགེ་བའི་ཐུན་མོང་ལམ་ཞེས་གསུངས་པ་ལྟར།
གསར་དུ་གསང་སྔགས་ཟབ་མོ་ལ་ཞུགས་ན་ཐུན་མོང་གི་ལམ་སྦྱང་སྔོན་དུ་འགྲོ་དགོས་པ་
རེད། ས་འདི་ནས་གནས་གང་དུ་འགྲོ་ན་ར ང་གི་སྒོ་ནས་བཟུང་སྟེ་ལམ་འདི་དང་འདི་ཞེས་
རིམ་པ་བཞིན་དུ་འགྲོ་བ་ལས་མཆོང་ནས་ལྡིང་ནས་འགྲོ་མི་ཐུབ་པ་ང པེ་དེ་བཞིན་དུ་
ཆོས་ཟབ་མོ་ཉམས་སུ་ལེན་ན། ཐོག་མར་མགོ་བཤེས་གཉེན་བསྟེན་ཚུལ་ནས་བཟུང་སྟེ་
A.
(
13.5



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐུན་མོང་གི་ལམ་གྱི་རིམ་པས་རྒྱུད་སྦྱངས། དེ་ནས་གསང་བ་སྔགས་ཀྱི་འཇུག་སྒོ་དབང་
རྣམ་པར་དག་པ་ཐོབ་སྟེ། རིམ་གཉིས་ཀྱི་རྣལ་འབྱོར་དག་ལ་ཉམས་སུ་བླངས་ནས་ཟུང་
འཇུག་རྒྱལ་བ་རྡོ་རྗེ་འཆང་གི་གོ་འཕང་ཐོབ་པའི་ཐབས་ལ་འབད་དགོས། དེས་ན་ཐུན་
མོང་ལམ་གྱི་རིམ་པའི་རྩ་བ་ཐོག་མར་བཤེས་གཉེན་བསྟེན་ཚུལ་ནས་མགོ་བཟུང་བ་སྟེ།
དེ་ལ་ཡོན་ཏན་ཀུན་གྱི་གཞིར་གྱུར་ཞེས་པ་ལ་གོ་ཚུལ་གཉིས་ཡོད། དང་བོ་སློབ་མ་ལ་སྦྱར་
ན། མངོན་མཐོ་ངེས་ལེགས་སམ་ལམ་གྱི་ཡོན་ཏན་ཐམས་ཅད་ཀྱི་གཞི་ནི་བླ་མ་ཁོ་ན་ལ་
རག་ལས་པས། ཡོན་ཏན་ཀུན་གྱི་གཞིར་གྱུར་གསུངས་པ་དང་། གཉིས་པ་བླ་མ་ལ་སྦྱར་
ན་ལུང་རྟོགས་ཀྱི་ཡོན་ཏན་ཐམས་ཅད་ཀྱི་གཞིར་གྱུར་པའམ། གཏེར་དུ་གྱུར་བ་བསྟན་ཏེ།
རྩ་བ་དད་པ་སྒོམ་ཚུལ་འདིས་བསྟན་ཏོ། ། །
དེས་ན་བླ་མ་གང་བསྟེན་ན་གཙོ་བོ་བླ་མ་བསྟེན་ཚུལ་མ་འཕྱུགས་པ་ཞིག་དགོས་པས།
ཐོག་མ་ཉིད་ནས་བླ་མ་ཞིག་རེད་ཟེར་ཚད་ལ་ཆོས་འབྲེལ་བཞག མཇལ་ཁ་ཞུས་ན།
མཇལ་ཁ་ཙམ་ཞུས་ན་ཆོག་མོད། འོན་ཀྱང་། ཆོས་འབྲེལ་བཞག་ན་དམ་ཚིག་ཚུལ་བཞིན་
དུ་སྲུང་དགོས་པ་མ་གཏོགས། བླ་མ་ལ་བསྟེན་ནས་བླ་མ་ལ་དམོད་པ་སོགས་ནི་ཉེས་དམིགས་
ཐམས་ཅད་ལས་ལྕི་བ་ཡིན་པས་གང་བྱུང་མང་བྱུང་དུ་བླ་མ་བསྟེན་ན་མི་ལེགས། དད་པ་
ལ་ཡང་སྒོ་གསུམ་གྱི་སྒོ་ནས་དད་པ་སྦྱོངས་པ་སྟེ། ཡིད་ཀྱི་སྒོ་ནས་ཕྱག་བྱེད་ཅིང་གསོལ་བ་
འདེབས་པ། ངག་གི་སྒོ་ནས་བླ་མའི་སྐུ་བསྟོད་སོགས་ཀྱིས་གསོལ་བ་དང་། ལུས་ཀྱི་སྒོ་ནས་
ཕྱག་འཚལ་བ་སོགས་དད་པ་སྦྱངས་པའི་གྲངས་སུ་འགྲོ་བ་རེད། དེའི་ནང་ནས་ཀྱང་མཆོད་
པ་འབུལ་བ་ལ་ཕྱིའི་རྒྱུ་འབྱོར་གྱི་འབུལ་བ་བླ་མ་མཆོད་པ་རེད་མོད་དེ། དེ་ལས་ཀྱང་མཆོག་
ཏུ་གྱུར་བ་ནི་བཀའ་བཞིན་སྒྲུབ་པའི་མཆོད་པ་ནི་མཆོད་པ་ཀུན་གྱི་མཆོག ཅེས་གསུངས་
པས། བླ་མས་ཅི་གསུངས་པའི་ཆོས་དེ་ཉིད་དོན་བཞིན་ཉམས་སུ་བླངས་ན་བྱིན་རླབས་
འབྱུང་བ་ལ་དོགས་པ་མེད། བླ་མ་བཟང་ན་ཡང་རུང་ངན་ན་ཡང་རུང་གཙོ་བོ་རང་གི་དད་
པ་ལ་ཐུག་ཡོད། དད་པ་བྱེད་ཐུབ་ན་བླ་མ་ནམ་ཡང་རང་དང་འགྲོགས་ནས་བསྡད་ཡོད། །
136



བཀའ་སློབ་ཟིན་བྲིས་ཕྱོགས་བསྒྲིགས།
སྔོན་ཆད་བཀའ་གདམས་གོང་མ་ཚོ་ཡིན་ན་སྐྱོན་ལ་རྒོལ་བ་བླ་མའི་རབ་གསུངས་པ་རེད།
སློབ་མ་ལ་སྐྱོན་གང་དུ་ཡོད་ན་སྐྱོན་ཐོག་ཏུ་མཛུབ་མོ་བཙུགས་ནས་བཀའ་བཀྱོན་གནང་ན་
བླ་མ་མཆོག་རེད། །
འོན་ཀྱང་། དེང་སང་དུས་སྙིགས་མར་སོང་སྟབས་བླ་མས་བཀའ་ཧ་ཅང་དོག་མོ་
བྱས་ན་བླ་མ་ལ་དད་ལོག་དང་ཁ་ལོག་བྱེད་པ་སོགས་བླ་མ་བསྟེན་རྒྱུ་ཡང་དཀའ་མོ་རེད།
དེའི་སྟབས་བླ་མ་བསྟེན་ན་ཡང་སྔོན་དུ་བླ་མའི་མཛད་པ་དང་རང་གི་བསམ་ཚུལ་གཉིས་
ལ་དཔྱད་པ་བཏང་ནས་བསྟེན་དགོས། བླ་མར་བསྟེན་པ་ནས་བཟུང་རྒྱལ་བ་ཐམས་ཅད་
ཀྱི་གདུང་འཚོབ་ཏུ་གྱུར་བ་ཡིན་པས་དད་ལོག་བྱེད་མི་རུང་། ཚུལ་བཞིན་བསྟེན་པ་ཞེས་
པ་ནི་གཞན་གྱི་གཡམ་ལ་རྒྱུགས་པ་དང་ཁ་ཙམ་ཚིག་ཙམ་མ་ཡིན་པར་གཞུང་ནས་བཤད་
པ་ཇི་བཞིན་དུ་བསྟེན་ཞེས་པ་སྟེ། བསམ་སྦྱོར་གཉིས་ཀས་བསྟེན་ཚུལ་གྱི་གནད་བསྡུས་
པ་རེད། དེ་ལྟར་བསྟེན་པ་ལམ་ཐམས་ཅད་ཀྱི་རྩ་བ་རུ་ལེགས་པར་མཐོང་ནས་ཞེས་པ་ནི་
ཤིན་ཏུ་རྒྱ་ཆེ་ཞིང་གནད་ཟབ་པ་ཞིག་སྟེ། ལམ་གྱི་རྩ་བ་བླ་མ་ཡིན་ཞེས་པ་ཙམ་གྱིས་མི་
ཆོག་པར་ཡིན་ཚུལ་ལེགས་པར་གོ་ནས་དད་གུས་སྦྱོང་བ་དང་། འབད་པ་དུ་མ་ཡིས་ཞེས་
པས་མ་དད་པ་དང་ལོག་ལྟ་སོགས་བསྟེན་ཚུལ་ལོག་པ་ཐམས་ཅད་བཀག་སྟེ་བསམ་སྦྱོར་
གཉིས་ཀའི་སྒོ་ནས་བསྟེན་དགོས་པ་དང་། གུས་པ་ཆེན་པོས་བསྟེན་ཞེས་པས་བཀའ་དྲིན་
རྗེས་སུ་དྲན་ནས་གུས་པ་བསྐྱེད་པ་དང༌། བྱིན་གྱིས་རློབས་ཞེས་པས་ནི་དེ་ལྟར་རྒྱུད་ལ་སྐྱེ་
བར་གསོལ་བ་འདེབས་པ་སྟེ། བྱིན་ཟེར་བ་ནི་སྐུ་འདྲ་ཡིན་ན་གཟི་བྱིན་ཅན་ཞིག་རེད་
ཟེར་བའི་བྱིན་དེ་ལ་འཇུག་པ་དང་། བརླབས་པ་ནི་བསྒྱུར་བའི་དོན་དེ་རང་གི་བློ་བསྒྱུར་
བའམ་རང་རྒྱུད་ཀྱི་སྡུག་བསྔལ་ལ་སོགས་དག་པ་ལ་འཇུག་གོ །
ད་ནི་དལ་འབྱོར་ལ་སྙིང་བོ་བླང་བའི་ཕྱིར་དུ་བསྐུལ་བ་ནི། ལན་གཅིག་རྙེད་པའི་ཞེས་
པས་རྒྱུ་དཔེ་ངོ་བོ་གང་གི་སྒོ་ནས་ཀྱང་སྲིད་མཐའ་ཙམ་ལས་ཐོབ་དཀའ་བ་དང༌། དལ་
བའི་རྟེན་བཟང་འདི་ཞེས་པས་དལ་འབྱོར་གྱི་ངོ་བོ་ངོས་བཟུང་བ་བསྟན་ནས། དེ་ལྟ་
137



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བུའི་རྟེན་འདི་རྙེད་དཀའ་ཞིང་གནས་སྐབས་དང་མཐར་ཐུག་གང་ལ་ལྟོས་ཀྱང་དོན་ཆེ་
བའི་ཚུལ་ཤེས་པར་བྱས་ཏེ་ཡང་དང་ཡང་དུ་གོམས་པའི་བློ་གཏིང་ནས་བསྐུལ་ཏེ། ཉིན་
མཚན་ཀུན་ཏུ་སྙིང་བོ་ལེན་པའི་བློ་རྒྱུན་ཆད་མེད་པར་སྐྱེ་བར་གསོལ་བ་འདེབས་པའོ། །
དལ་བ་ཟེར་བ་ནི་མི་ཁོམ་པ་བརྒྱུད་ལས་ལྡོག་པ་ལ་དལ་བ་བརྒྱད་ཟེར། དེ་ཡང་ང་ཚོས་
འདང་བརྒྱབ་ན་རིག་གནས་གསར་བརྗེ་ཆེན་པོའི་སྐབས་ལྟ་བུ་ཡིན་ན་ང་ཚོས་མིའི་ལུས་
རྟེན་ཐོབ་པ་འདྲ་འདྲ་ཡིན་ཀྱང་དལ་འབྱོར་གྱི་ལུས་ཞེས་འཇོག་དཀའ་བ་ཞིག་རེད། རྒྱུ་
མཚན་ནི་དེའི་སྐབས་སུ་ཆོས་སྒྲུབ་པ་ལ་ཁོམ་པ་མེད་པ་དང་། ཆོས་སྒྲུབ་པའི་ཆ་རྐྱེན་
མི་ཚང་བ། ཆོས་བསྒྲུབ་མི་ཆོག་པ་དེ་ལྟ་བུ་རེད། ད་ལྟ་སྲིད་ཇུས་དངོས་འབེབས་བྱུང་བ་
དང་བླ་མ་དཀོན་མཆོག་གི་ཐུགས་རྗེ་ལ་བརྟེན་ནས་དགེ་འདུན་པ་ཚོ་ཡང་ཡར་རྒྱས་ཡར་
དར་དུ་སོང་ཡོད། དེ་རིང་འདིར་ཕེབས་པའི་དགེ་འདུན་པ་ཡང་རགས་རིམ་ཞིག་རྩིས་
པ་ལ་ཁྲི་ལྷག་ཡོད་པར་བཤད། དེ་ནི་སངས་རྒྱས་བསྟན་པ་ད་དུང་འཇིག་ཚད་ལ་མ་
ཐུག་པར་བསྟན་པ་ཡང་དར་ཞིག་འབྱུང་བའི་རྟགས་རེད། ད་རེས་དལ་འབྱོར་གྱི་རྟེན་
བཟང་བོ་ངོ་མ་ཐོབ་པ་རེད། རང་གིས་འབད་དེ་ཁ་འདོན་དགེ་སྦྱོར། ཕྱག་དང་སྐོར་བ་
བྱས་ན་མི་ཆོག་ཅེས་བཀག་འགོག་དང་གཅར་རྡུང་སྐོར་གསུམ་བྱེད་མི་མེད་པས། དལ་
འབྱོར་གྱི་རྟེན་བཟང་བོ་ངོས་ཟིན་པ་ཞིག་བྱེད་དགོས། སྐྱེས་བུ་ཆུང་ངུ་ཡིན་ན་ཡང་ལན་
གཅིག་ཐོབ་པའི་རྟེན་བཟང་བོ་འདི་སྟོང་ཟད་དུ་གཏོང་མི་ཉན་བསམ་པ་ཞིག་རྒྱུད་ལ་སྐྱེ་
དགོས་པ་རེད།
སྐྱེས་བུ་ཆུང་ངུ་དང་ཐུན་མོང་པའི་ལམ་ལ་བློ་སྦྱོང་བ་ནི། ལུས་སྲོག་གཡོ་བ་ཆུ་ཡི་ཆུ་
བུར་བཞིན། །ཞེས་པས་འཆི་བ་མི་རྟག་པ་སྒོམ་ཚུལ་གྱི་རྩ་བ་གསུམ་ཀ་ཚང་བར་བསྟན་ཏེ།
ཆུ་བུར་དེ་མི་འཇིག་པར་འདུག་པ་ཞིག་མི་སྲིད་པ་ལྟར་ངེས་པར་འཆི་བ་དང་། ཆུ་བུར་
དེ་འདི་དུས་འཇིག་ལ་དེ་བར་དུ་མི་འཇིག་ཅེས་ཚོད་འཛིན་རྒྱུ་མེད་པ་ལྟར་ནམ་འཆི་ངེས་
པ་མེད་པ་དང་། ཆུ་བུར་ལ་ཕྱི་ནང་གང་ན་སྙིང་བོ་མེད་པ་ལྟར་འཆི་བའི་ཚེ་ཆོས་མ་གཏོགས་
138



བཀའ་སློབ་ཟིན་བྲིས་ཕྱོགས་བསྒྲིགས།
གང་གིས་ཀྱང་མི་ཕན་པ་བསྟན་པས། འཆི་བ་མི་རྟག་པ་ཅིས་ཀྱང་ཡིད་ལ་ཤར་ད གོས།
འཆི་བ་མི་རྟག་པ་རྣམ་པར་དག་པ་ཞིག་རྒྱུད་ལ་སྐྱེས་ན་ཆོས་རྣམ་པར་དག་པ་ཞིག་བསྒྲུབ་
ཐུབ་པ་རེད། དེ་ལ་མཁའ་འགྲོ་མ་ནུ་གུ་མས། མི་རྟག་འཆི་བ་མ་བསྒོམ་ན། །རི་ལ་བསྡད་
ཀྱང་རི་དྭགས་འདྲ། །བསྐྱེད་སྒོམ་ངལ་བ་དོན་མེད་ཡིན། །ཞེས་རི་ཁྲོད་པ་ལྟ་བུ་བྱས་ནས་
རི་ལ་བསྡད་ཀྱང་འཆི་བ་མི་རྟག་པ་མ་བསྒོམ་ན་རི་ལ་བསྡད་ཀྱང་རི་དྭགས་དང་འདྲ་
བས་དོན་མེད་གསུངས་པ་རེད། དེ་ལྟར། མྱུར་དུ་འཇིག་པས་འཆི་བ་དྲན་པ་དང་། ཤི་བའི་
རྗེས་སུ་ལུས་དང་གྲིབ་མ་བཞིན། །དཀར་ནག་ལས་འབྲས་ཕྱི་བཞིན་འབྲང་བ་ལ། ཞེས་
པས་ལས་འབྲས་བསམ་ཚུལ་དངོས་སུ་བསྟན་ཏེ། དེ་ཡང་བྱ་མེད་ན་གྲིབ་མ་མི་འབྱུང་བ་
ལྟར་ལས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་དང་། དཔེར་ན། ཉི་མའི་འོད་
དང་བྱའི་ལུས་འཛོམས་ན་རི་ཀླུང་ཆུ་བོ་སོགས་གང་གིས་ཀྱང་དགག་རྒྱུ་མེད་པར་གྲིབ་
མ་རྗེས་སུ་འབྲང་བ་བཞིན་དུ་ལས་བྱས་པ་ཆུད་མི་ཟ་བ་དང་ས་གཞིའི་ཁ་དོག་ཅི་འདྲ་
ཞིག་ལ་གྲིབ་མ་བབས་ཀྱང་གྲིབ་མ་དཀར་པོ་འབྱུང་མི་སྲིད་པ་ལྟར་ལས་དཀར་ནག་གི་
རྣམ་སྨིན་སོ་སོར་ངེས་པ་དངོས་སུ་བསྟན་པ་སྟེ། དེས་ན་དཀར་ནག་གི་བྱ་བ་འདི་ལུས་
དང་གྲིབ་མ་བཞིན་རྗེས་སུ་འབྲང་ནས་ཡོད་པས། ཚེ་ཕྱི་མ་ལ་སོང་ཚེ་སྡིག་པའི་འབྲས་བུ་
རང་གཅིག་པུས་མྱོང་དགོས་པ་རེད། དེ་བཞིན་ཁྱེད་འཇིག་རྟེན་གྲོང་བ་ཚོ་ཡིན་ན་ཕར་
འདང་རེ་རྒྱོབས་དང་། ཚེ་འདིར་རྒྱུ་ནོར་ལོངས་སྤྱོད་ཇི་འདྲ་ཞིག་འཛོམས་ཀྱང་ཤི་བའི་
ཉིན་རས་དཀར་ཁ་གང་། དུང་ཚེ་སྐར་གང་ཡང་འཁྱེར་དབང་མེད། ཐ་ན་རང་དང་ལྷན་
ཅིག་སྐྱེས་པའི་ལུས་ཀྱི་ཕུང་བོ་འདི་ཡང་བསྐྱུར་ནས་འགྲོ་དགོས་པས། དེ་དུས་གར་འགྲོ་སུས་
ཞིག་གིས་རོགས་བྱེད། རྒྱབ་ན་སྐྱེལ་མ་མེད། སྔོན་ན་བསུ་མ་མེད། བླ་མ་དཀོན་མཆོག་
གསུམ་ལ་གསོལ་བ་མ་བཏབ་ན། རྣམ་ཤེས་ཁྱི་ལྟོགས་བཞིན་དུ་འཁྱམས་ཏེ་འགྲོ་དགོས་
པ་རེད། དེའི་སྟབས། མ་ཤི་གོང་ནས་དམ་ཆོས་རེམ་ལ་བྱོས། །མིང་བྱང་མགོ་ལ་དབང་
བསྐུར་བྱེད་ཚེ་འཕྱིས། །རྣམ་ཤེས་བར་དོར་ཁྱི་ལྟོགས་བཞིན་དུ་འཁྱམས། །མཐོ་རིས་འདྲེན་
139



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་དེ་དག་དཀའ་ལས་ཡོད། །ཅེས་གསུངས་པ་རེད། སྐྱེས་བུ་དམ་པ་རེ་གདན་དྲངས་ཏེ་
ཁྲུས་ཆོག་རེ་གསུང་། མིང་བྱང་ཞིག་བྲིས་ནས་དེའི་མགོ་ལ་དབང་རེ་བསྐུར་ཀྱང་། རང་གིས་
མ་ཤི་གོང་ནས་དམ་པའི་ཆོས་ཕྲན་ཚེགས་རེ་མ་བསྒྲུབས་ན་ཡར་འདྲེན་རྒྱུ་དཀའ་མོ་རེད།
དེའི་སྟབས་ཁྱེད་ཚོ་སུ་ཡིན་རུང་དཀར་ནག་གི་ལས་འབྲས་ལ་བསམ་ནས་ད་ལྟ་ཉིད་དུ་
སྡིག་པའི་ལས་ཀྱིས་མི་འབགས་པར། དགེ་བ་ཕྲན་ཚེགས་རེ་ཅི་ཐུབ་བྱོས། དེ་ལྟར་ཆོས་ཁ་
ནས་བཤད་ཤེས་པ་ཙམ་མ་ཡིན་པར། སེམས་རྒྱུད་ལ་ཡང་དང་ཡང་དུ་གོམས་པར་བྱོས་
དང་། དེའི་སྟོབས་ཀྱིས་ཚེ་འདི་ལ་བློ་ལོག་ནས་ཕྱི་མ་དོན་གཉེར་གྱི་བསམ་པ་ཤུགས་དྲག་
སྐྱེས་ཏེ། སྐྱེས་བུ་ཆུང་ངུའི་ལམ་གྱི་རྟོགས་པ་འཁྲུངས་ཚད་ལ་ངེས་པ་བརྟན་པོ་རྙེད་ནས་
ཞེས་པ་འདིས་བསྟན་ཏེ། ལུང་རིགས་ཀྱི་ལམ་ནས་དྲངས་པའི་ངེས་པ་མ་རྙེད་པར་མོས་
བློ་ཙམ་དང་ཁ་རྒྱུག་ཙམ་གྱིས་ངེས་པ་བརྟན་པོ་རྙེད་མི་ཐུབ་པར་གསུངས་པ་རེད།
དེ་ལྟར་ངེས་པ་རྙེད་ནས་བླང་དོར་ལག་ལེན་དུ་བྱ་བའི་ཚུལ་ནི། ཉེས་པའི་ཚོགས་ཕྲ་
ཞིང་ཕྲ་བ་རྣམས་ཀྱང་སྤོང་པ་དང་། དགེ་ཚོགས་མཐའ་དག་སྒྲུབ་པར་བྱེད་པ་ལ། ཞེས་
པ་སྟེ། མི་དགེ་བ་ཕྲ་མོ་རེ་ལ་ཡང་འདི་ཙམ་གྱིས་ཅི་སྐྱོན་སྙམ་དུ་ཁྱད་དུ་མི་གསོད་པར་སྤོང་
གང་ཐུབ་དང༌། དགེ་བ་སྣ་རེ་ཙམ་གྱིས་ཆོག་ཤེས་མི་བྱ་བར་ཆེ་ཐམས་ཅད་ནས་སྒྲུབ་གང་
ཐུབ་ལ་འབད་དགོས་པ་དང་། དེ་ལྟར་ཡོང་བའི་རྩ་བ་རྟག་ཏུ་བག་དང་ལྡན་པ་ཞེས་པ་
འདིས་བསྟན་པ་སྟེ། ཆོས་འདུལ་བ་ལས་གདམས་ངག་བཅུ་གཅིག་གི་གནད་བསྡུས་ཏེ་
བསླབ་པ་བསྲུང་ཚུལ་གྱི་གདམས་ངག་མཐར་ཐུག་ནི་བག་ཡོད་ཡིན་པར་གསུངས་སོ། །
སྐྱེས་བུ་འབྲིང་དང་ཐུན་མོང་བའི་ལམ་ལ་བློ་སྦྱོང་བ་ནི། འཁོར་བའི་ཕུན་ཚོགས་སྤྱད་
པས་མཐའ་མི་ངོམས་པ་དང་། སྡུག་བསྔལ་ཀུན་གྱི་སྒོའམ་རྟེན་དུ་གྱུར་པ་དང་། མཐར་
སྡུག་བསྔལ་ལས་མ་འདས་པས་ཡིད་བརྟན་དུ་མི་རུང་བ་སྟེ། སྡུག་བདེན་གྱི་ཉེས་དམིགས་
དངོས་སུ་བསྟན་ཀྱང་ཀུན་འབྱུང་གི་འཇུག་རིམ་ཡང་ཤུགས་ལ་གོ་སྟེ། སྤྱད་པས་མི་ངོམས་
པ་ནི་སྲེད་པའི་དབང་གིས་ཡིན་ལ། སྡུག་བསྔལ་ཀུན་གྱི་སྒོར་གྱུར་བ་ནི། རྒྱུ་མི་གཙང་བ་
14)



བཀའ་སློབ་ཟིན་བྲིས་ཕྱོགས་བསྒྲིགས།
ལས་འབྲས་བུ་གཙང་བ་ཞིག་འབྱུང་ཚུལ་མེད་པ་ལྟར་རྒྱུ་ལས་ཉོན་ལས་གྲུབ་པའི་དབང་
གིས་ཡིན་ཞིང་། ཡིད་བརྟན་དུ་མི་རུང་བ་ནི་མཐར་འགྱུར་ནས་མི་འགྲོ་བ་ཞིག་མི་སྲིད་ལ།
དེའི་རྩ་བ་ཡང་ལས་དཀར་ནག་གཉིས་ཀྱི་འབྲས་བུ་སྤྲིན་བར་གྱི་ཉི་མ་དང་ཆུའི་གཉེར་
མ་ལྟར་གཅིག་རྗེས་སུ་གཅིག་མཐུད་པའི་དབང་གིས་ཡིན་ཚུལ་ལེགས་པར་གོ་ན་ཚིག་རེ་
རེས་ཀྱང་ལམ་རིམ་ཆེ་ཆུང་གི་དོན་ཐམས་ཅད་སྡུད་པར་འདུག་པས་གཞུང་ལ་དཔྱོད་ཤེས་
པ་གལ་ཆེའོ། །དེ་ལྟར་སྲིད་པའི་ཕུན་ཚོགས་ཀྱི་རྒྱུ་འབྲས་གཉིས་ཀའི་ཉེས་དམིགས་རིག་
ནས་ཐར་བའི་བདེ་བ་ལ་དོན་གཉེར་ཆེན་པོ་སྐྱེ་བར་གསུངས་པ་ནི་གནད་ཤིན་ཏུ་ཆེ་བས།
ངེས་འབྱུང་ཙམ་སྐྱེ་བ་ལ་སྡུག་བདེན་གྱི་ཉེས་དམིགས་བསམ་པས་ཆོག་མོད་ཀྱང་། ཐར་
བ་དོན་གཉེར་གྱི་བློ་སྐྱེ་བ་ཀུན་འབྱུང་གི་འཇུག་རིམ་བསམ་པ་ལ་ཐུག་ཀྱང་དེ་ལ་ཡང་ཕྲ་
རགས་མང་དུ་ཡོད་ཚུལ་གཞུང་ཆེན་མོ་རྣམས་ལས་གསུངས་པ་དང་ལམ་རིམ་བསྡུས་དོན་
དང་ལམ་གཙོ་གཉིས་ཕན་ཚུན་བསྡུར་ན་གོ་ཐུབ་པས་གོང་གི་ཚིག་དེ་དག་གིས་སྡུག་ཀུན་
གཉིས་ཀའི་ཉེས་དམིགས་བསྟན་པར་བཤད་པའི་རྒྱུ་མཚན་ནི་དེ་ཡིན་ནོ། །འབྲང་གི་ལམ་
དངོས་གཞི་བསླབ་པ་གསུམ་ཡིན་ཀྱང་འདིར་ཆེན་པོ་དང་ཐུན་མོང་གི་དབང་དུ་བྱས་
པས་བསླབ་པ་ཕྱི་མ་གཉིས་འོག་ནས་བྱུང་བས་འདིར་ཚུལ་ཁྲིམས་ཀྱི་བསླབ་པ་ལ་སློབ་
ཚུལ་ནི། སྔར་བཤད་པའི་རྣམ་པར་དག་པའི་ངེས་འབྱུང་གི་བསམ་པ་དེ་ཡིས་དྲངས་
པའི་དྲན་པ་དང་ཤེས་བཞིན་བག་ཡོད་ཆེན་པོ་ཡིས། བསླབ་པ་རིན་པོ་ཆེ་ལ་སློབ་པར་
གསུངས་པ་སྟེ། སྡུག་བདེན་གྱི་ཉེས་དམིགས་ལ་ཤིན་ཏུ་འཇིགས་པས་གཡང་ས་ཆེན་པོར་
འགྲིམ་པའི་མི་བཞིན་དུ་དྲན་པ་དང་ཤེས་བཞིན་སྟོབས་ཤིན་ཏུ་ཆེ་བས་བསླབ་པ་བསྲུང་
བ་ལས་སླ་ཞིང་། ངེས་འབྱུང་མ་སྐྱེས་ན་ཤིན་ཏུ་དཀའ་བར་གསུངས་པ་སྟེ། འདི་ཙམ་རེ་
གོ་ནའང་ལམ་གྱི་རིམ་པ་ཞེས་པ་ལ་གོ་རྒྱུ་ཁྱད་པར་ཅན་ཡོད་དོ། །བསྟན་པའི་རྩ་བ་སོ་
སོར་ཐར་བ་ཞེས་གསུངས་པ་ནི། སོ་ཐར་གྱི་མདོ་ལས། འདུལ་བ་ནི་བསྟན་པ་དང་སྟོན་
པ་གཉིས་ཀའི་དོད་དུ་གསུངས་པ་སོགས་འདུལ་བ་ལུང་སྡེ་བཞིའི་གནད་བསྡུས་པའི་རྡོ་
141



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྗེའི་ཚིག་ཡིན་ནོ། ། སྒྲུབ་པ་སྙིང་བོར་བྱེད་པ་ཞེས་པ་ནི། སྒྲུབ་པ་ཉམས་ལེན་ཞིག་བྱེད་ན་
བྱེད་ས་དེ་མ་ནོར་བ་ཞིག་དགོས་པས་ཚུལ་ཁྲིམས་ཉམས་ལེན་གྱི་མཐིལ་དུ་བྱེད་དགོས།
སྐྱེས་བུ་ཆེན་པོའི་ལམ་ལ་བློ་སྦྱོང་བ་ལ་བྱང་ཆུབ་ཏུ་སེམས་བསྐྱེད་པའི་ཚུལ་ནི། རང་
ཉིད་སྲིད་མཚོར་ལྷུང་བ་ཇི་བཞིན་དུ། །ཞེས་པས་ཆུང་འབྲིང་གི་ལམ་སྔོན་དུ་འགྲོ་དགོས་པ་
ལ་གོ་བ་ཁྱད་པར་ཅན་སྟེར་ཏེ། རང་ངན་སོང་གི་སྡུག་བསྔལ་གྱིས་མནར་ཚུལ་ལ་འཇིགས་
སྐྲག་ཅུང་ཟད་ཀྱང་མི་སྐྱེ་བ་ཞིག་ལ་འཁོར་བའི་ཕུན་ཚོགས་ལ་བློ་ལོག་པ་ཞིག་འོང་ལུགས་
མེད་ལ། རང་འཁོར་བ་ལ་ཞེན་པ་མ་ལོག་པར་གཞན་འཁོར་བ་ལས་སྒྲོལ་འདོད་ཅིག་སྐྱེ་
ཚུལ་མེད་པས་སོ། །དེ་ལྟར་ངེས་འབྱུང་གི་སྟོབས་ཀྱིས་འཁོར་བའི་ཕུན་ཚོགས་ཡིད་ལ་དྲན་
པ་ཙམ་གྱིས་བློ་བརྩེ་ཡམ་ཡམ་པ་ཞིག་བྱུང་བ་ན་མར་ཤེས་དྲིན་དྲན་སོགས་ཀྱི་སྒོ་ནས། མར་
གྱུར་འགྲོ་བ་ཀུན་ཀྱང་དེ་འདྲ་བར་མཐོང་སྟེ་བྱམས་སྙིང་རྗེ་བདེ་བླག་ཏུ་སྐྱེ་བས་འགྲོ་བ་
སྒྲོལ་བའི་ཁུར་རང་ཉིད་གཅིག་པུས་འཁྱེར་བའི་ལྷག་བསམ་རྣམ་དག་གི་སྟོབས་ཀྱིས་བྱང་
ཆུབ་སེམས་མཆོག་འབྱོངས་པར་གསུངས་པའོ། །
སེམས་བསྐྱེད་ནས་སྤྱོད་པ་སྤྱི་ལ་བསླབ་ཚུལ་ནི། དེ་ལྟར་སེམས་ཙམ་བསྐྱེད་ཀྱང་བྱང་
ཆུབ་སེམས་དཔའི་ཚུལ་ཁྲིམས་རྣམ་པ་གསུམ་ལ་བསླབས་ནས་གོམས་པ་མེད་ན། རྫོགས་
པའི་བྱང་ཆུབ་མི་འགྲུབ་པ་ལེགས་པར་གསུངས་པའོ། །ཚུལ་ཁྲིམས་གསུམ་ནི། དགེ་བ་ཆོས་
སྡུད་དང་། ཉེས་སྤྱོད་སྡོམ་པའི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས་
དང་གསུམ་མོ། །བྱང་ཆུབ་སེམས་དཔའི་སྡོམ་པ་བསྲུང་བ་ནི། ཕ་རོལ་ཏུ་ཕྱིན་པ་དྲུག་ལ་
སློབ་པ་ཡིན་ལ། བྱང་ཆུབ་སེམས་དཔའི་ལམ་ཐམས་ཅད་དེའི་ནང་དུ་མ་འདུས་པ་མེད་
པ་ནི་མདོ་སྡེ་རྒྱན་སོགས་ལས་གསུངས་པ་བཞིན་ཡིན་པས་ཤིན་ཏུ་རྒྱ་ཆེ་ཡང་འདིར་སྡོམ་
པའི་མིང་གིས་གསུངས་པ་ནི་གནད་ཤིན་ཏུ་ཆེན་པོ་སྟེ། གོང་དུ་འབྲིང་གི་སྐབས་སུ་སོ་ཐར་
གྱི་སྡོམ་པ་དང་འདིར་བྱང་སྡོམ་དང་། འོག་ཏུ་གསང་སྔགས་ཀྱི་སྡོམ་པ་སྟེ། སྡོམ་པ་གསུམ་
དམིགས་ཀྱིས་བཀར་ནས་དེའི་ནང་དུ་མདོ་སྔགས་ཐམས་ཅད་བསྡུས་པ་ནི། རྗེ་བླ་མའི་
142



བཀའ་སློབ་ཟིན་བྲིས་ཕྱོགས་བསྒྲིགས།
2
གཞན་དང་མ་འདྲེས་པའི་ཁྱད་ཆོས་ཕུལ་དུ་བྱུང་བ་ཞིག་ཡིན་ནོ། །ཁྱད་པར་དུ་ཕར་ཕྱིན་
ཐ་མ་གཉིས་ལ་བསླབ་ཚུལ་ནི། ལོག་པའི་ཡུལ་ལ་གཡེང་བ་ཞི་བྱེད་ཅིང་། །ཞེས་པ་ནི། ཞི་
གནས་དང་། ཡང་དག་དོན་ལ་ཚུལ་བཞིན་དཔྱོད་པ་ཡི། །ཞེས་ལྷག་མཐོང་དང་། ཞི་
གནས་ལྷག་མཐོང་ཟུང་དུ་འབྲེལ་བའི་ལམ། །ཞེས་པས་ནི་དེ་གཉིས་ཟུང་འབྲེལ་གྱི་ལམ་
བསྟན་ཏེ། དེ་ལྟ་བུ་མྱུར་དུ་རྒྱུད་ལ་སྐྱེ་བར་གསོལ་བ་བཏབ་པའོ། །བྱིང་རྨུགས་དང་འཕྲོ་
རྒོད་ཀྱི་གཡེང་བ་ཞི་བར་བྱེད་པ་ནི་ཞི་ གནས་ཡིན་ལ། ཡང་དག་པའི་དོན་ནི་གནས་
ལུགས་སྟོང་བ་ཉིད་ཡིན་ལ། དེ་ཉིད་ལྷག་པར་མཐོང་བ་ནི་ཞི་གནས་ཀྱི་འཇོག་སྒོམ་ལས་
ལྷག་པར་དཔྱད་སྟོབས་ཀྱིས་མཐོང་བ་ལ་བྱའོ། །ཁྱད་པར་དུ་རྡོ་རྗེ་ཐེག་པ་ལ་སློབ་ཚུལ་ལ་
འཇུག་སྒོ་དབང་མནོད་དགོས་པ་ནི། དེ་ལྟར་ལམ་ཐུན་མོང་བ་ལ་སྦྱངས་ནས་གསང་
སྔགས་ཀྱི་སྣོད་དུ་རུང་བ་ན། ཐེག་པ་ཀུན་གྱི་མཆོག་ཏུ་གྱུར་བའི་གསང་ཆེན་རྡོ་རྗེ་ཐེག་པ་
སྐལ་བཟང་བྱང་ཆུབ་སེམས་དཔའ་རྣམས་ཀྱི་འཇུག་ངོགས་དམ་པ་དེར། བདེ་བླག་ཉིད་
དུ་འཇུག་པར་བྱིན་གྱིས་རློབས། །ཞེས་པ་སྟེ། སྔགས་ལ་འཇུག་པ་ལ་ལམ་གྱི་སྣོད་དུ་རུང
བ་ཞིག་གལ་ཆེ་ཡི། ཧམ་པ་གང་ཆེ་བྱས་ནས་ཞུགས་ན་ཉེན་ཤིན་ཏུ་ཆེ་བས། སྣོད་དུ་རུང་
བ་ན་ཞེས་གསུངས་སོ། །སྣོད་དུ་རུང་བར་བྱེད་པའི་ཐབས་ནི་མདོ་སྔགས་གཉིས་ཀ་ལ་
དགོས་པའི་ལམ་ཐུན་མོང་བ་ལ་བློ་སྦྱངས་ཏེ། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་
ཞིག་ངེས་པར་དགོས་པས་གསུངས་འདི་དག་ནི་གནད་ཤིན་ཏུ་གལ་ཆེན་པོ་ཡིན་ནོ། །
གང་ལྟར་ཀྱང་ད་རེས་ང་ཚོ་ཐམས་ཅད་ལ་འདི་ལྟ་བུའི་སྐལ་བ་བཟང་བོ་ཐོབ་པ་ཡིན་
ཏེ། ཁྱེད་འཇིག་རྟེན་གྲོང་བ་ཚོ་ཡིན་ནའང་གཙོ་བོ་དཀོན་མཆོག་ལ་གསོལ་བ་ཐོབས། དད་
ལོག་མ་བྱེད། དཀར་བོ་དགེ་བའི་ཕྱོགས་སུ་ཁ་འཁོར། ནག་པོ་སྡིག་པའི་ཕྱོགས་སུ་རྒྱབ་
གཏོད་དང་། ངའི་དབང་ཐོབ་པ་འདི་ལ་བརྟེན་ནས་ཁྱེད་ཚོ་ལ་དགེ་བའི་འབྲས་བུ་ཆེན་
པོ་ཞིག་འཐོབ་རྒྱུ་རེད། ང་ལ་བླ་མ་ཞེས་འཆད་རྩོད་རྩོམ་གསུམ། མཁས་བཙུན་བཟང་
གསུམ་གང་གི་ཆ་ནས་རྡོ་རྗེ་སློབ་དཔོན་གྱི་མཚན་ཉིད་མི་ཚང་། རྡོ་རྗེ་སློབ་དཔོན་ལ་
143



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྡོ་རྗེ་སློབ་དཔོན་གྱི་མཚན་ཉིད་ཚང་དགོས་པ་ཞིག་ཡིན་མོད། ཡིན་ནའང་བདག་གིས་
གཙོ་བོ་རང་གི་དྲིན་ཅན་རྩ་བའི་བླ་མ་རྣམས་ལ་གསོལ་བ་རྩེ་གཅིག་ཏུ་བཏབ་སྟེ། ཁོང་
རྣམས་ཀྱི་ཐུགས་རྒྱུད་བསྐུལ་ནས་ཁྱེད་རང་རྣམས་ཀྱི་རྒྱུད་ལ་བག་ཆགས་ཁྱད་པར་ཅན་
རེ་འཇོག་ཐུབ་རྒྱུ་རེད་སྙམ་པ་ཡོད་པས། དེ་བཞིན་ཁྱེད་རྣམས་ཀྱིས་ཀྱང་བླ་མ་དང་དཀྱིལ་
འཁོར་གྱི་གཙོ་བོ་ཐ་མི་དད་པར་མོས་ཏེ་གསོལ་བ་འདེབས་དགོས། སྔོན་ཆད་ཡིན་ན་སྟ་
གོན་གྱི་རིམ་པ་སྔོན་ལ་སོང་ནས་དབང་བསྐུར་བའི་སྣོད་དུ་རུང་མི་རུང་བརྟག་པ་དང་།
ཁྲིད་མན་ངག་སོགས་བྱས་ནས་རྒྱུད་མ་སྨིན་པ་ལ་རྒྱུད་སྨིན་པར་བྱས་ནས་དབང་བསྐུར་
རྒྱུ་དེ་ལྟ་བུ་རེད། འོན་ཀྱང་རྗེས་སུ་བླ་མ་དམ་པ་རྣམས་ཀྱིས་དེ་འདྲ་བྱས་ན་དབང་གི་རྒྱུད་
ཆད་འགྲོ་བས། སྟ་གོན་དང་དབང་གོང་མ་རྣམས་དཀྱུས་གཅིག་ཏུ་བསྐུར་བའི་ཕྱག་བཞེས་
གནང་བ་བཞིན་ད་རེས་ཀྱང་དེ་ལྟར་བྱས་པ་ཡིན། དེ་ལ་ཐུན་མོང་གི་ལམ་གྱི་རིམ་པས་
བློ་སྦྱངས་ནས་དངོས་གཞི་སྟ་གོན་གྱི་རིམ་པ་ལ། ས་བཅད་དྲུག་གསུངས་ཡོད་དེ། ཀུན་
སློང་བཅོས་ཤིང་ནང་དབང་བསྐུར་བ། གསོལ་བ་བཏབ་ཅིང་འཛིན་དུ་གཞུག་པ། སྡོམ་
པ་བཟུང་ཞིང་བྱིན་གྱིས་བརླབ་པ། སོ་ཤིང་འདོར་ཞིང་ཁྱོར་ཆུ་སོགས་གསུམ་སྦྱིན་པ། སྤྲོ་
བ་བསྐྱེད་ཅིང་རྨི་ལམ་བརྟག་པར་གདམས་པའོ། །ཞེས་གསུངས་པ་རེད། དེ་ལ་དང་བོ་
ཀུན་སློང་བཅོས་པ་ལ་རྒྱུད་སྡེ་གང་ཡིན་ན། གསང་བ་སྤྱི་རྒྱུད་ཀྱི་ཚིག་འདིའི་སྟེང་ནས་
ཀུན་སློང་བཅོས་བཞིན་ཡོད། ཚིག་ནི། ལ་ལ་གསང་སྔགས་སྒྲུབ་དོན་གཉེར། །འདི་ནི་
དཀྱིལ་འཁོར་འཇུག་པར་བྱ། །བསོད་ནམས་འདོད་པ ས་དེ་ལས་གཞན། །གཞན་དག་
འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་དོན་གཉེར་བའི། །དད་པ་མང་དུ་
བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡིས། །ཚེ་འདིའི་འབྲས་བུ་འདོད་མི་བྱ། །ཚེ་
འདི་འདོད་པར་གྱུར་བ་ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་
དོན་གཉེར་སྐྱེས། །འཇིག་རྟེན་འདི་ཡི་འབྲས་བུའང་རྒྱས། །ཞེས་པའི་ཚིག་འདིའི་སྟེང་
ནས་རྒྱུད་སྡེ་བཞི་གང་ཡིན་ན་ཡང་ཀུན་སློང་བཅོས་བཞིན་ཡོད་པས། ད་ཐེངས་ཀྱང་དེ་
j44



བཀའ་སློབ་ཟིན་བྲིས་ཕྱོགས་བསྒྲིགས།
དང་མཚུངས་པ་ཡིན། དེའི་ནང་དོན་མདོར་བསྡུས་ཤིག་ཞུ་ན། ལ་ལ་ནི་གསང་སྔགས་
བསྒྲུབས་ཀྱང་དོན་དུ་གཉེར་བ་དག་ནི་དཀྱིལ་འཁོར་དུ་འཇུག་པ་ལ་གནས་སྐབས་ཞི་གནས་
དང་མངོན་མཐོ་ཁོ་ན་ཙམ་གྱི་ཆེད་དུ་འཇུག་པ་དང་། འགའ་ཞིག་ནི་རང་ཉིད་སྲིད་པའི་
སྡུག་བསྔལ་ལས་གྲོལ་ཏེ་རང་དོན་ཐར་བ་ཐོབ་པ་ཙམ་གྱི་ཆེད་དུ་དབང་ལ་འཇུག་པ་དང་།
བློ་དང་ལྡན་པ་དག་ནི་དད་ཅིང་གུས་པས་སྐྱེས་བུ་མཆོག་ཐམས་ཅད་མཁྱེན་པའི་གོ་
འཕང་ཁོ་ནའི་ཆེད་དུ་འཇུག་པ་སྟེ་གསུམ་ཡོད། དེ་ལས་སྔ་མ་གཉིས་ལྟར་མི་བྱེད་པར་ཕྱི་
མ་ལྟར་ཉམས་སུ་ལེན་ད གོས་པ་གསུངས་པ་རེད། དེ་ཡང་འཇིག་རྟེན་གྱི་དོན་མ་ཡིན་
པར་འཇིག་རྟེན་ཕྱི་མ་ཕན་ཆད་ཀྱི་དོན་བསམ་ན་འཇིག་རྟེན་གྱི་དོན་ཞོར་དུ་འོང་རྒྱུ་
རེད། དེས་ན་དབང་འདི་ལ་བརྟེན་ནས་ངའི་ལུས་ཀྱི་ན་ཚ་འདི་ཞི་བའམ། ཡང་ན་ང་ལ་
རྒྱུ་ནོར་ལོངས་སྤྱོད་ཙམ་ཞིག་ཐོབ་རྒྱུ་མ་བསམ་པར་ཚེ་ཕྱི་མ་ཕན་ཆད་ཀྱི་དོན་སོམས་
དང༌། དཀྱིལ་འཁོར་འདི་འདྲ་མཐོང་མ་ཐག །སྡིག་པ་ཐམས་ཅད་འདག་པར་གསུངས་
ཡོད་པས། ཚེ་འདིའི་འབྲས་བུ་ལ་སོགས་ཞོར་དུ་འགྲུབ་པ་ལ་དོགས་པ་མི་དགོས། དེ་དག་
ཐམས་ཅད་ཐུགས་ལ་བཟུང་ནས་ཐོག་མར་ནང་དབང་བསྐུར་བའི་ཚིག་ལ་གསན་པར་
རྒྱུད་སྡེ་འོག་མ་རྣམས་ལ་བྱིན་གྱིས་བརླབས་པ་ཟེར་བ་ལས་ནང་དབང་བསྐུར་བའི་
ཐ་སྙད་མེད། དེ་མེད་པའི་རྒྱུ་མཚན་ཡང་བདེ་སྟོང་ཁ་སྦྱོར་བའི་རྣམ་པ་ལ་སོགས་པ་མེད་
པའི་སྟབས་ཀྱིས་རེད། དབང་བསྐུར་ཟེར་བ་ནི་ཕལ་ཆེར་དབང་ཆ་བྱིན་པ་ལྟ་བུ་རེད། རྗེས་
སུ་ཁྱེད་ཚོས་རྡོ་རྗེ་སློབ་དཔོན་ངའི་ཚབ་བྱེད་དགོས་པ་སྟེ། ཁྱེད་ཚོས་དཔལ་དུས་ཀྱི་འཁོར་
ལོའི་སྒྲུབ་པ་ཉམས་ལེན་དང་། གཞན་ལ་དབང་བསྐུར་བ། རྗེས་སུ་འཛིན་པ། དཀྱིལ་འཁོར་
འབྲི་བ། དཀྱིལ་འཁོར་སྒྲུབ་པ་ལ་སོགས་པ་ཐམས་ཅད་ལ་དབང་བར་བྱས་པ་ཡིན་པས།
ངའི་རྒྱལ་ཚབ་ཏུ་དབང་བསྐུར་དགོས་པ་རེད། དེས་ན་བླ་མ་དེའི་རྒྱལ་ཚབ་བྱེད་དགོས་
ན། དཔེར་ན། རྒྱལ་པོ་ཆེན་པོས་རང་གི་རྒྱལ་ཚབ་ཞིག་འཇོག་པ་ལ་རང་གི་རིགས་ཀྱི་སྲས་
145



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ད གོས་པ་བཞིན་དུ་བླ་མ་རང་གི་སྲས་སུ་བསྐྲུན་དགོས་པ་རེད། དེས་ན་འདིར་ཁྱེད་རང་
རྣམས་ཡུམ་གྱི་པདྨ་ལས་དབྱུང་དགོས་པ་དེའི་ཚེ་ན་རིགས་དེ་སྲས་སུ་གྱུར་བ་ཡིན་པས།
བླ་མས་ཀྱང་དེ་ནས་བཟུང་བུ་ཞེས་རང་གི་བུ་དང་ཁྱད་པར་མེད་པར་འབོད་པ་དང་།
སློབ་མ་ཁྱེད་རང་རྣམས་ཀྱིས་ཀྱང་ཕ་བླ་མ་ཞེས་རང་གི་ཕ་དང་ཁྱད་པར་མེད་པར་འཛིན་
ཞིང་། དེ་ལྟར་བྱས་ན་ད་གཟོད་དབང་དེ་འདྲ་ཐོབ་པའི་སྣོད་རུང་དུ་གྱུར་བ་ཡིན། དེ་
བཞིན་ནང་དབང་བསྐུར་བ་ནས་བཟུང་བླ་མས་སློབ་མ་ཐམས་ཅད་ལྷན་གཅིག་ཏུ་སྐུའི་
ལུས་ལ་དྲངས། རྡོ་རྗེའི་ལམ་ནས་ཡུམ་གྱི་པདྨ་ལས་ཕྱུང་བ་ཡིན་པས། ཁྱེད་རང་ཚོ་རྡོ་རྗེ་
སྤུན་གྲོགས་སུ་ཡང་འདི་ནས་གྱུར་བ་ཡིན། དེ་མ་ཡིན་པར་རང་ག་བའི་མན་ངག་ཐན་
ཐུན་སོགས་མཉམ་དུ་ཐོབ་པ་ལ་རྡོ་རྗེ་སྤུན་གྲོགས་ཀྱི་ཐ་སྙད་མི་ཐོབ། རྡོ་རྗེ་སྤུན་གྲོགས་ནི་
གསང་སྔགས་ཀྱི་ཐུན་མོང་མ་ཡིན་པ་ཡིན་ལ། རྡོ་རྗེ་སྤུན་གྲོགས་སུ་གྱུར་བ་ནས་བཟུང་ཉེས་
པ་སྤྱོད་པ་ནི་འདི་རྩ་ལྟུང་གི་ནང་དུ་གཙོ་བོ་ཞིག་ཡིན་པས་དེ་ལ་གཟབ་གཟབ་བྱེད་དགོས།
ས་བཅད་གཉིས་པ་གསོལ་བ་འདེབས་པ་ཡིན། གང་ལ་གསོལ་བ་འདེབས་པའི་ཡུལ་
ནི་བླ་མ་དང་གཙོ་བོ་ཐ་མི་དད་པ་དེ་ཉིད་ཀྱི་ཐུགས་བདེ་སྟོང་གཉིས་སུ་མེད་པའི་ཡེ་ཤེས་
ལ་གསོལ་བ་འདེབས་ད གོས་པ་སྟེ། རྡོ་རྗེ་སློབ་མ་ཁྱེད་རང་རྣམས་ཀྱིས་གནས་སྟ་གོན་གྱི་
དཀྱིལ་འཁོར་གྱི་སྒོ་རྣམས་ཁྲིགས་གེར་བསྡམས་ནས་ཡོད་པའི་དཀྱིལ་དུ་འཁོད་ཅིང་གསོལ་
བ་འདེབས་པའི་ཚིག་ལ་གསན་དགོས། གསོལ་བ་འདེབས་པའི་ཚིག་དོན་མདོར་བསྡུས་
ཤིག་ཞུ་ན། བདག་སོགས་སེམས་ཅན་ཐམས་ཅད་འཁོར་བའི་འཇིགས་པ་ལས་བསྒྲལ་ཏེ།
མི་གནས་པའི་མྱང་འདས་ཀྱི་གྲོང་ཁྱེར་མཆོག་ལ་གཞུག་ཏུ་གསོལ་ཞེས་ཞུ་བ་འབུལ་བ་
ཡིན། གསོལ་འདེབས་ནི། སྐྱེ་རྒ་འཆི་བ་ན་ཀྲ་ཡི། །ཆུ་སྲིན་ལ་སོགས་འཇིགས་རུང་བ། །
སྲིད་པའི་མཚོ་ལས་བདག་སྒྲོལ་མཛོད། །དགའ་ཆེན་སྟོན་པ་ཁྱོད་གཅིག་པུ། །བྱང་ཆུབ་ཆེན་
པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །
བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་
]46



བཀའ་སློབ་ཟིན་བྲིས་ཕྱོགས་བསྒྲིགས།
དག་ཀྱང་བདག་ལ་སྩོལ། །ཐར་བ་ཆེན་པོའི་གྲོང་མཆོག་ཏུ། །མགོན་པོ་བདག་ནི་གཞུག་ཏུ་
སུ་གསོལ། །ཞེས་སྐྱེ་རྒ་ན་འཆིའི་ཆུ་སྲིན་ན་ཀྲའི་འཇིགས་པས་ཡོངས་སུ་གཟིར་བའི་སྲིད་
པའི་རྒྱུ་མཚོ་ཆེན་པོ་ལས་སྒྲོལ་བའི་སྐྱབས་རྡོ་རྗེ་འཆང་ཆེན་པོ་སློབ་དཔོན་དུས་ཀྱི་འཁོར་
ལོ་དང་ངོ་བོ་དབྱེར་མི་ཕྱེད་པ་ཁྱོད་ཉིད་ཀྱིས་རྫོགས་པའི་བྱང་ཆུབ་ཆེན་པོ་མྱུར་དུ་འཐོབ་
པར་བྱེད་པའི་ཐབས་དམ་ཚིག་རྣམས་དང༌། དེ་དག་གི་སྔོན་དུ་སྐབས་ཀྱི་རིམ་པ་ལྟར་
ཐེག་ཆེན་ཐུན་མོང་བའི་འཇུག་སྒོ་བྱང་ཆུབ་མཆོག་ཏུ་སེམས་བསྐྱེད་པ་དང་། བསྟན་པའི་
འཇུག་སྒོ་མཆོག་གསུམ་གྱི་ཡོན་ཏན་དྲན་ཅིང་ཡིད་ཆེས་ཀྱི་མོས་པའི་སྒོ་ནས་སྐྱབས་སུ་
འགྲོ་བ་བསྩལ་ཏུ་གསོལ། དེར་མ་ཟད་ཐར་བ་ཆེན་པོའི་གྲོང་ཁྱེར་མཆོག་ཏུ་བདག་དང་
འགྲོ་བ་ཐམས་ཅད་ཞུགས་པར་འདོད་པ་ལགས་པས། འཁོར་ལོའི་མགོན་པོ་ཁྱེད་ཀྱིས་
ཚུལ་དེ་ལྟ་བུར་སྒྲུབ་པར་མཛད་དུ་གསོལ་ཞེས་གསོལ་བ་འདེབས་པའོ། །
ས་བཅད་གཉིས་པ། གསོལ་བ་བཏབ་ཅིང་འཛིན་དུ་འཇུག་པ་ནི། འདིའི་སྐབས་སུ་
ཡང་ཐོག་མར་བུ་ཞེས་བོས་པ་ནི། ནང་དབང་བསྐུར་བའི་སྐབས་སུ་རང་གི་སྲས་སུ་བསྐྲུན་
ཡོད་པའི་དོན་དང་། བོས་ནས་ཅི་ཞིག་བགྱི་ཞེ་ན། ཁྱེད་རྣམས་གསང་སྔགས་ཀྱི་ཚུལ་ཆེན་
པོའི་སྣོད་ཡིན་པས། ཁྱོད་ལ་ཡང་དག་པར་བསྟན་པར་བྱའོ། །དེའི་རྒྱུ་མཚན་ནི་ཕར་ཕྱིན་
ཐེག་པའི་ས་བཅུའི་ཡེ་ཤེས་དང་དེའི་རྟེན་མ་རིག་བག་ཆགས་ཀྱིས་བསྐྱེད་པའི་དེ་ཆོས་
གཟུགས་ཀྱི་སྐུ་དངོས་ཀྱི་ཉེ་རྒྱུར་མི་རུང༌། སྔགས་ལམ་ལ་མ་བརྟེན་པར་འཚང་རྒྱ་བའི་
ཐབས་མེད་ལ། དུས་གསུམ་གྱི་སངས་རྒྱས་ཐམས་ཅད་དང་། ཤཱཀྱ་སེང་གེ་མཆོག་གིས་ཀྱང་
སྐུ་གསུང་ཐུགས་ཀྱི་རྡོ་རྗེ་ཡེ་ཤེས་མཉམ་པ་མེད་པ་ཡང་དག་པར་བརྙེས་པ་དང་། མི་ཟད་
པའི་བདུད་ཀྱི་སྡེ་སྟོབས་ཆེན་པོ་རྣམས་བཅོམ་སྟེ་གདུལ་བྱ་རྣམས་མཆོག་གི་ལམ་ལ་བཀྲི་
བར་མཛད་པའི་ཕྱིར་ཆོས་ཀྱི་འཁོར་ལོ་བསྐོར་བ་སོགས་བླ་ན་མེད་པའི་མཛད་པ་ཇི་
ལྟར་བསྟན་པ་མཐའ་དག་རྡོ་རྗེ་སྔགས་ཀྱི་མཐུ་ཁོ་ན་ལ་བརྟེན་པ་ཡིན་པའི་ཕྱིར་ན། བུ་ཁྱེད་
ཀྱིས་ཀྱང་འཚང་རྒྱ་བའི་ཐབས་ཀྱི་གཙོ་བོ་སྔགས་ཀྱི་ལམ་འདིར་མོས་པ་བརྟན་པོ་དགོས་
147



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་དོན་དུ་རེད། མདོར་བསྡུས་ན་གསང་སྔགས་ཀྱི་ཁྱད་པར་བསྟན་པའི་སྒོ་ནས། གསང་
སྔགས་འདི་ལ་མོས་པ་བརྟན་པོ་འཛིན་དུ་གཞུག་པ་དེ་ལྟ་བུ་རེད།
དེ་ནས་སྡོམ་པ་འཛིན་པ་ནི། མོས་པ་བརྟན་པོ་དགོས་པ་ཙམ་གྱིས་མི་ཆོག་པར་སྡོམ་
པ་འཛིན་དགོས། ཨ་བྱུས་ཐུབ་དགོངས་སོགས་ཀྱི་ཤོ་ལོ་ཀ་གཅིག་གིས་སྨོན་འཇུག་གཉིས་
འཛིན་པར་གསུངས་པ་ན། དེ་བཞིན་དུ་བླ་མ་བཅོམ་ལྡན་འདས་དཔལ་དུས་ཀྱི་འཁོར་ལོ་
དངོས་སུ་སྒོམ་མོས་ཀྱི་མཐའ་སྐོར་དུ་དུས་ཀྱི་འཁོར་ལོའི་དབང་བསྐུར་བརྒྱུད་པའི་བླ་མ་
རྣམས་དང་། གཞན་ཡང་བླ་མ་ཡི་དམ་ཕྱོགས་བཅུའི་བྱང་སེམས་ཉན་རང་དཔའ་བོ་ཆོས་
སྐྱོང་བའི་གཙོ་བོ་སྤྲིན་གྱི་ཕུང་བོ་ཆེན་པོ་འཁྲིགས་པ་བཞིན་དུ་མངོན་སུམ་དུ་ཁྲ་ལམ་མེར་
བཞུགས་པའི་སྤྱན་སྔར་སྨོན་འཇུག་བྱང་ཆུབ་མཆོག་ཏུ་སེམས་བསྐྱེད། རྒྱལ་སྲས་ཀྱི་སྡོམ་
པ་བཟུང་ལ་བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་བར་བྱའོ་སྙམ་པའི་སྒོ་ནས་
བྱང་སྡོམ་འཛིན་པའི་རྗེས་བཟླས་མཛད་དགོས། དེ་ལ་གང་ཞིག་ཐུབ་པའི་ཟླ་བ་ཡིད་བྱེད་
པ། །དེ་ཡི་མདུན་ན་ཐུབ་པ་རྟག་ཏུ་གནས། །ཞེས་གསུངས་པ་བཞིན། སློབ་མ་རྣམས་ཀྱིས་
ཀྱང་ད མིགས་པ་རྒྱ་ཆེན་པོ་བཟུང་ན་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་བྱོན་པ་ལ་དོགས་པ་མེད་པ་དང་། རང་གིས་མ་མཐོང་བ་ཙམ་མ་གཏོགས་བྱོན་ནས་
རྗེས་སུ་འཛིན་ཞིང་བྱིན་གྱིས་བརླབ་པར་འགྱུར་བ་ཡིན་པ། འདིའི་སྐབས་སུ་དམིགས་
པ་དེ་ལྟར་འཛིན་དགོས་པའི་དོན་གྱིས་དེ་ཚོ་ཐམས་ཅད་གསལ་བཏབ་པའི་དགོས་པ་དེ་
རེད། དེ་ལྟར་དེ་དག་གི་སྤྱན་སྔར་བྱང་ཆུབ་སེམས་པའི་སྡོམ་པ་བྱང་ཆུབ་མ་ཐོབ་ཀྱི་བར་
དུ་ཚུལ་བཞིན་དུ་བསྲུང་བར་བྱའོ་སྙམ་པའི་སྒོ་ནས་བྱང་སྡོམ་འཛིན་པའི་རྗེས་བཟླས་
མཛད་ད གོས།
འདིའི་སྐབས་སུ་དཀོན་མཆོག་གསུམ་ལ་སྐྱབས་སུ་འགྲོ་བ་དང་། ལུས་ངག་ཡིད་
གསུམ་གྱི་སྒོ་ནས་སྔར་བྱས་ཀྱི་སྡིག་པ་ཅི་བསགས་ཐམས་ཅད་ཡིད་ལ་དྲན་པར་བྱས་ཏེ།
སྙིང་ཐག་པ་ནས་དེ་རིང་བླ་མ་དང་དུས་ཀྱི་འཁོར་ལོ་དབྱེར་མི་ཕྱེད་པའི་སྤྱན་སྔར་བཤགས་
A)
1:48



བཀའ་སློབ་ཟིན་བྲིས་ཕྱོགས་བསྒྲིགས།
སྡོམ་བྱེད་ཅིང༌། བཤགས་སོང་ཡོད་སྙམ་པ་སེམས་ལ་ཤར་ད གོས། དེ་ནས། འགྲོ་བའི་
དགེ་ལ་རྗེས་ཡི་རང་། །ཞེས། རྗེ་ཐམས་ཅད་མཁྱེན་པས། འབད་པ་ཆུང་ངུས་རླབས་ཆེན་
ཚོགས་སྡུད་ལ། །དགེ་ལ་རྗེས་སུ་ཡི་རང་མཆོག་ཏུ་གསུངས། ཞེས་གསུངས་པ་ལྟར་གཞན་
གྱི་དགེ་བ་ལ་རྗེས་སུ་ཡི་རང་བྱས་ན་དེའི་འབྲས་བུ་ཡང་རང་ལ་འཐོབ་པར་འགྱུར་བ་ཡིན།
དེ་བཞིན། སངས་རྒྱས་བྱང་ཆུབ་ཡིད་ཀྱིས་བཟུང་། ཞེས་པའི་སྐབས་སུ་བྱང་སྡོམ་འཛིན་
ད གོས་ཤིང་། སྔར་བྱང་སྡོམ་མ་ཐོབ་པ་ཡོད་ན་གསར་དུ་ཐོབ། ཐོབ་ཟིན་ཉམས་པ་སོར་
ཆུད། མི་ཉམས་གོང་འཕེལ་དུ་བྱས་སོང་སྙམ་པའི་མོས་པ་བཟུང་ལ་ཚར་གསུམ་པའི་རྗེས་
བཟླས་མཛད་དགོས། སྔགས་ཀྱི་སྡོམ་པ་འདི་ལ་འཛིན་མི་འཛིན་གྱི་ཕྱག་ལེན་གཉིས་ཡོད།
ཕྱག་ལེན་གཅིག་ལ་སྟ་གོན་གྱི་སྐབས་སུ་སྔགས་སྡོམ་བཟུང་ནས་བྱིས་པ་ལྟར་འཇུག་པའི་
སྐབས་སུ་མི་འཛིན་པ་དང་། ཡང་ན་སྟ་གོན་སྐབས་སུ་སྔགས་སྡོམ་མི་འཛིན་ཞིང་བྱིས་པ་
ལྟར་འཇུག་པའི་སྐབས་སུ་འཛིན་པ་ཡིན། རྒྱུད་སྡེ་ཕལ་ཆེར་ལ་བླ་བྲང་བཀྲ་ཤིས་འཁྱིལ་གྱི་
ཕྱག་ལེན་ཡིན་ན་སྔགས་སྡོམ་མི་འཛིན། དབང་གི་སྐབས་སུ་སྔགས་སྡོམ་བཟུང་ན་དབང་
བསྐུར་བའི་ཉིན་བདག་འཇུག་ལེན་དགོས་པས། བླ་མས་ཀྱང་བདག་འཇུག་བླངས་ཏེ་
སྡོམ་པ་སོར་ཆུད་པ་བྱས་ནས་གཞན་ལ་སྡོམ་པ་བྱིན་ན་ལྷག་པར་དུ་ནུས་པ་ཆེ་བ་ཡིན་པའི་
སྟབས་ཀྱིས་དེ་འདྲ་གསུངས་པ་རེད། འོན་ཀྱང་བདག་གི་བླ་མ་རྡོ་རྗེ་འཆང་སྐྱབས་མགོན་
སྣང་བ་མཐའ་ཡས་མཆོག་ནས། འདིའི་སྐབས་སུ་སྔགས་སྡོམ་གནང་སོང་བ་ཡིད་ལ་ཤར་
འདུག དེའི་སྟབས་བདག་གིས་ཁ་སང་བདག་འཇུག་བླངས་ཡོད་པས། སྡོམ་པ་སོར་
ཆུད་པ་ལྟ་བུ་བྱས་ནས་དེ་རིང་ངས་ཁྱེད་རྣམས་ལ་སྔགས་སྡོམ་ཀྱང་འབུལ་བ་ཡིན། སྤྱིར་
དེ་གཉིས་ཀྱི་ཕྱག་ལེན་གང་ཡིན་ཀྱང་འཁྲུལ་བ་མེད་པ་ཡིན། གང་བྱས་ན་ཆོག་ཅེས་སྣང་
བ་མཐའ་ཡས་ཁོང་ཉིད་ཀྱི་དབང་བཤད་ན་ཡང་དེ་ལྟར་གསུངས་ཡོད་པ་རེད། འདིར་
སྔགས་སྡོམ་འཛིན་པ་ལ། སྔགས་སྡོམ་གྱི་ཚིག་ནི། འཁོར་ལོ་ཆེན་པོ་བདག་གི་དབང་། །
དམ་པ་བདག་ལ་བསྩལ་ནས་ནི། །མགོན་པོ་འཁོར་ལོ་ལྷ་ངག་གི །དེ་ཉིང་ལྷག་པར་འཕྲིན་
14t)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལས་དང༌། །སངས་རྒྱས་ཀུན་གྱི་དམ་ཚིག་དང་། སྡོམ་པ་གསུང་མཆོག་བསྩལ་ཏུ་གསོལ། །
སེམས་ཅན་ཀུན་གྱི་དོན་བསྒྲུབ་ཕྱིར། རྟག་ཏུ་བདག་ཉིད་སློབ་དཔོན་བགྱིད། །ཅེས་དེ་ལན་
གསུམ་གྱི་སྒོ་ནས་གསོལ་བ་བཏབ་ཏེ། སྔགས་སྡོམ་འཛིན་པ་དང་། ལན་གཅིག་གིས་ཆོག་པ་
བྱས་ནས་སྔགས་སྡོམ་འཛིན་པ་སོགས་གསུངས་ཡོད། ཡིན་ན་ཡང་སྣང་བ་མཐའ་ཡས་
ཐུགས་རྗེ་ཅན་དེ་ཉིད་ཀྱིས་ལན་གསུམ་གསུངས་སོང་བས། ད་ཐེངས་ཀྱང་ལན་གསུམ་གྱི་
སྒོ་ནས་གསོལ་བ་འདེབས་རྒྱུ་བྱེད། འདིའི་དོན་མདོར་བསྡུས་ཤིག་ཞུ་བ་ལ། ཕྱི་ནང་དུས་
ཀྱི་འཁོར་ལོ་སྒྲུབ་ཐབས་འབྲས་བུ་དུས་ཀྱི་འཁོར་ལོ་ཕྱིར་མི་ཟློག་པའི་རྡོ་རྗེ་སློབ་དཔོན་
དམ་པ་མཆོག་ལ། བདག་ལ་དེ་ལྟ་བུའི་གོ་འཕང་མཆོག་བསྩལ་བའི་ཕྱིར་དུ་འཕྲིན་ལས་
བརྒྱད་ཀྱི་རྩ་བ་སངས་རྒྱས་ཀུན་གྱི་དམ་ཚིག དངོས་གྲུབ་ཀུན་འབྱུང་བའི་གཞི་གསང་བ་
སྔགས་ཀྱི་སྡོམ་པ་ཁྱད་པར་ཅན་བསྩལ་ཏུ་གསོལ་ཞེས་པའོ། །
སོ་ཤིང་འདོར་བ་ནི། སློབ་མ་རྗེས་འཛིན་གྱི་སྐབས་སུ་ཡང་སོ་ཤིང་དོར་བ་རེད། །
དེའི་སྐབས་སུ་ སོ་ཤིང་འདོར་བ་ནི། དབང་བསྐུར་རུང་ངམ་མི་རུང་ཞེས་དབང་བསྐུར་
རུང་ན་དངོས་གྲུབ་གང་འགྲུབ་བརྟག་པ་དང་། དངོས་གྲུབ་མེད་པར་གྱུར་ན་དབང་བསྐུར་
མི་རུང་བ་ཡིན་པས་ས་ཆོག་ལ་སོགས་མི་ལྡུག སློབ་མ་རྗེས་འཛིན་ས་ཆོག་གི་སྔོན་དུ་འགྲོ་
ངགོས་པ་དང་། སློབ་མ་རྗེས་འཛིན་ལ་གཙོ་བོ་ནང་དོན་སོ་ཤིང་མ་གཏོགས་ཡོད་པ་མ་རེད།
འདིར་སོ་ཤིང་འདོར་བ་ནི་སློབ་མ་ཁྱེད་རྣམས་ཀྱིས་ཞི་རྒྱས་དབང་དྲག་དང་ལས་ཐུན་
མོང་གི་དངོས་གྲུབ་གང་འགྲུབ་པ་བརྟག་པའི་ཆེད་དུ་སོ་ཤིང་འདོར་དགོས་པ་རེད། སོ་
ཤིང་འབུལ་བ་ལ་ཡོངས་གྲགས་སུ་ཨོ་བཛྲ་ཧཱ་ས་ཧཱ། ཞེས་འདོར་བ་ཡིན། ཡིན་ན་ཡང་ཁོང་
པཎ་ཆེན་ཐམས་ཅད་མཁྱེན་པས་སོ་ཤིང་སྟེར་བའི་སྔགས་ཞེས་སྔགས་ཤིག་གསུངས་ཡོད།
སྔོན་ས་སྐྱ་བ་ཚོ་ཡིན་ན་སྔགས་ཀྱི་རྗེས་ཟློས་བྱེད་པ་དགོས་པ་དེ་འདྲ་ཡིན། དེ་ཡང་རྗེ་ཐམས་
ཅད་མཁྱེན་པས་ཀྱང་། དུས་འཁོར་འདི་ལ་རྒྱུད་སྡེ་གཞན་དང་བཤད་སྲོལ་མི་འདྲ་བ། །
ཤིང་རྟའི་སྲོལ་འབྱེད་དུས་ཀྱི་འཁོར་ལོ་ཞེས་འདི་ལ་གཞན་དང་བཤད་སྲོལ་མི་འདྲ་བ་
15(）



བཀའ་སློབ་ཟིན་བྲིས་ཕྱོགས་བསྒྲིགས།
རྒྱུདང།
མང་བོ་ཡོད། སོ་ཤིང་འདོར་བ་འདི་ལ་ཡང་ཤར་དུ་ཕྱོགས་ན་ཞི་བའི་དངོས་གྲུབ། ལྷོར་
དྲག་པོའི་དངོས་གྲུབ། ནུབ་ཏུ་དབང་གི་དངོས་གྲུབ། བྱང་དུ་རྒྱས་པའི་དངོས་གྲུབ། དབུ་
བླ་མ་ལ་སྟོན་པ་སྟེ། ངས་སྔོན་ཆད་སོ་ཤིང་འདོར་བའི་སྐབས་ཤིག་ལ་སྐར་མ་གཅིག་ཙམ་
གྱི་རིང་ལ་མ་ལོག་པར་བསྡད་པ་ལ་རྡོ་རྗེ་འཆང་རྗེ་འཇིགས་མེད་རྒྱ་མཚོས་མཆོག་གི་དངོས་
གྲུབ་ཅེས་གསུངས་སོང་། དེས་ན་དབུ་བླ་མ་ལ་སྟོན་པ་མཆོག་གི་དངོས་གྲུབ་རེད། མར་ས་
འོག་ལ་ལྷུང་སོང་ན་སྤྱིར་ན་དངོས་གྲུབ་མེད་པ་ཟེར་བ་དང་། ཡང་ན་ས་འོག་གི་དངོས་
གྲུབ་ཟེར་བ་ཡང་ཡོད། གང་ལྟར་ཁྱེད་རྣམས་ཀྱིས་དངོས་གྲུབ་གང་ཡང་རུང་བ་རེ་འགྲུབ་
པ་ལ་དགའ་བ་བསྒོམ་དགོས།
ཁྱོར་ཆུ་སོགས་གསུམ་སྦྱིན་པ། ཁྱོར་ཆུ་ཧུབ་གསུམ་བྱས། སྤྱིར་ན་སྐྱེས་བུ་དམ་པ་སྔ་
མ་དང་རྒྱ་གར་གྱི་སྲོལ་དུ་ཁྱོར་ཆུ་ཐེངས་གསུམ་ལ་བརྒྱད་པས་ལུས་ངག་ཡིད་གསུམ་གྱི་
སྡིག་སྒྲིབ་དག་དགོས་པའི་བརྡ་ཡིན་ཚོད་རེད། འོན་ཀྱང་ཁོང་སྐྱབས་མཆོག་འཇིགས་
མེད་དབང་བོ་ནས་བཟུང་ཁྱོར་ཆུ་ཐེངས་གཅིག་བརྒྱུད་ནས་ཧུབ་གསུམ་བྱས་ཏེ། ཧུབ་
གསུམ་གྱི་སྐབས་སུ་རང་གི་ངམིགས་པ་ལ། ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་
སྦྱངས་སོང་སྙམ་པའི་མོས་པ་མཛད་ད གོས་སོ། །ཁྱོར་ཆུ་སྦྱིན་པའི་སྔགས་དོན་ནི། ཆོས་
ཐམས་ཅད་ཤིན་ཏུ་རྣམ་པར་དག་པས་སྒྲིབ་པ་ཐམས་ཅད་རྣམ་པར་སོད་ཅིག ཅེས་པའི་
དོན་དེ། འདིའི་སྐབས་སུ་སྒོ་གསུམ་གྱི་སྡིག་སྒྲིབ་དང་། རྣམ་རྟོག་གི་དྲི་མ་ཐམས་ཅད་
དག་དགོས་པ་རེད། གསང་བ་སྔགས་ལ་ཞུགས་ན་དག་སྣང་སྦྱོང་བ་ཤིན་ཏུ་གལ་ཆེན་
པོ་ཡིན་ པས། འདིའི་སྐབས་སུ་རྣམ་རྟོག་གི་སྣང་བ་ཐམས་ཅད་ད ག་ད གོ ས ་ པ ས།
བླ་མས་སྔགས་ཀྱིས་བྱིན་གྱིས་བརླབས་པའི་ཆུ་སྦྱིན་པ་དེ་འཐུང་བ་ལ་བརྟེན་ནས་ལུས་
ངག་ཡིད་གསུམ་གྱི་སྡིག་སྒྲིབ་དང་རྣམ་རྟོག་གི་དྲི་མ་ཐམས་ཅད་བསལ་སོང་སྙམ་པའི་
མོས་པ་མཛོད་ཅིག
དཔུང་སྐུད། དཔུང་སྐུད་ནི་དཔུང་བ་གཡས་གཡོན་གང་ལ་འདོགས་ཀྱང་ཁྱད་མེད་
15]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒྱུ་རེད་བསམ་མོད་དེ། ཕྱག་ལེན་ལ་དཔུང་བ་གཡོན་པར་འདོགས་པ་དང་། དཔུང་བ་
གཡོན་པའི་མཐེབ་མཛུབ་ར ས་སྐུད་དམར་པོ་སོགས་ཀྱིས་བསྡམས་ན་སྣ་ཁྲག་ལ་སོགས་
ཆོད་པ་དང་། བདུད་དང་བར་ཆད་སོགས་མི་འཇུག་པའི་བྱིན་རླབས་གསུངས་ཡོད།
ས་སྐྱ་བའི་ཕྱག་ལེན་ལ་སྐྱེས་པ་ཡིན་ན་དཔུང་སྐུད་གཡས་སུ་འདོགས་པ་དང་། བུད་མེད་
ལ་དཔུང་སྐུད་གཡོན་དུ་འདོགས་སྲོལ་ཡོད། རང་ཅག་རྣམས་ཀྱི་ཕྱག་ལེན་ལ་དཔུང་བ་
གཡོན་དུ་འདོགས་པ་ཡིན། མདུད་མཚམས་སུ་སློབ་དཔོན་གྱིས་རྡོ་རྗེ་རྒྱ་གྲམ་རེ་རེག་པའི་
གཏིང་མཁར་བྱས། དམིགས་པ་ནི་གསུང་གི་མདུད་མཚམས་སུ་ཡེ་ཤེས་མེའི་རང་བཞིན་
སྣ་ཚོགས་རྡོ་རྗེ་སངས་རྒྱས་ཀུན་གྱི་བྱམས་པའི་ངོ་བོ་བྱམས་མགོན་གསེར་གྱི་མདོག་ཅན་
མཚན་དཔེའི་སྤུས་པའི་སྐུ་ལས་བྱམས་པའི་རང་བཞིན་དུ་འོད་ཟེར་དང་བཅས་པའི་
རྒྱབ་ལུས་ཀྱི་ནང་ཐམས་ཅད་བཀང་ནས། གདོན་བགེགས་གང་གིས་ཀྱང་མི་ཚུགས་པའི་
ནུས་པ་ཅན་དུ་བྱིན་གྱིས་བརླབས་སོང་སྙམ་པའི་མོས་པ་མཛོད་ཅིག དེ་ཅི་ཡིན་ཟེར་ན།
དུས་འཁོར་འདི་ལ་རིགས་དྲུག་འཁོད་པ་དང་། རྡོར་སེམས་བསྐུལ་བ་གཉིས་ཡོད་ལ།
བླ་མེད་ཀྱི་སྟ་གོན་གཞན་ལ་མེད་པའི་དུས་འཁོར་གྱི་ཐུན་མོང་མ་ཡིན་པ་རེད།
དྲུག་པ་ཆོས་བཤད་དེ་སྤྲོ་བ་བསྐྱེད་པ་ནི། ད་རེས་དལ་འབྱོར་གྱི་རྟེན་རིན་པོ་ཆེ་ཐོབ་
པ་ཙམ་དུ་མ་ཟད། རྒྱལ་བའི་བསྟན་པ་རིན་པོ་ཆེ་དང་མཇལ། མགོན་དགེ་བའི་བཤེས་
གཉེན་གྱིས་ཟིན་པའི་དུས་ནི་ཆེས་ཤིན་ཏུ་རྨད་དུ་བྱུང་བ་དང་། དེ་ལས་ཀྱང་སངས་རྒྱས་
ཀྱི་བསྟན་པ་དང་མཇལ་བ་ནི་ཆེས་ཤིན་ཏུ་དཀོན་པ། ཨུ་དུམ་ཝ་རའི་མེ་ཏོག་དང་དཔེ་
སྦྱར་ནས་བཤད་པ་ཡིན། ཨུ་དུམ་ཝ་རའི་མེ་ཏོག་ལན་གཅིག་ཁ་འབྱེད་པ་དང་སངས་
རྒྱས་འཇིག་རྟེན་དུ་འབྱུང་བ་ཚུལ་མཚུངས་བ་དང་། སངས་རྒྱས་འཇིག་རྟེན་དུ་འབྱུང་
བ་ལས་ཀྱང་གསང་སྔགས་རྡོ་རྗེ་ཐེག་པའི་བསྟན་པ་འབྱུང་བ་དཀོན་པས། སངས་རྒྱས་
ལས་ཀྱང་དཀོན་པའི་གསང་སྔགས་རྡོ་རྗེའི་ཐེག་པ་ཞེས་གསུངས་པ་རེད། རྒྱུ་མཚན་ནི།
བསྐལ་བཟང་གི་སངས་རྒྱས་སྟོང་འབྱོན་རྒྱུ་ཡིན་ཀྱང་། དེ་ལས་བདག་ཅག་གི་སྟོན་པ་དང་
E)
151



བཀའ་སློབ་ཟིན་བྲིས་ཕྱོགས་བསྒྲིགས།
རྒྱལ་བ་སེངྒེའི་ང་རོ་ལ་སོགས་འགའ་ཤས་མ་གཏོགས་སྔགས་ཀྱི་བསྟན་པ་མི་དར་གསུངས་
ཡོད་པས། སངས་རྒྱས་ལས་ཀྱང་དཀོན་པའི་རྡོ་རྗེའི་ཐེག་པ་ཞེས་བཤད་པ་རེད། ད་རེས་
འདི་ལྟ་བུའི་གསང་སྔགས་རྡོ་རྗེ་ཐེག་པ་དང་མཇལ་རྒྱུ་བྱུང་བ་ནི་ཤིན་ཏུ་ནས་ཀྱང་རྨད་
དུ་བྱུང་བ་ཡིན། གསང་སྔགས་རྡོ་རྗེ་ཐེག་པ་དེ་ཡང་འཇིག་རྟེན་དུ་དར་བ་ཙམ་དུ་མ་ཟད།
རང་རེ་རྣམས་དེའི་ནང་ནས་ཀྱང་རྒྱུད་ཐམས་ཅད་ཀྱི་མཆོག་ཏུ་གྱུར་བ་དཔལ་དུས་ཀྱི་
འཁོར་ལོའི་རྒྱུད་འདི་ལ་བརྟེན་ནས་སྨིན་བྱེད་དབང་གི་རིམ་པ་རྣམས་ཐོབ་ནས་རྒྱུད་སྨིན་
པར་བྱེད་པའི་སྐལ་བ་དང་ལྡན་པ་ཡིད་ལ་བཟུང་ནས་འདི་ལྟ་བུ་ཐོབ་པ་ནི་ཆེས་ཤིན་ཏུ་
རྨད་དུ་བྱུང་བ་ཡིན་སྙམ་དུ་གསོལ་བ་འདེབས་དགོས། །
རྨི་ལམ་བརྟག་པར་གདམས་པ་ནི། དེ་ཡང་རྩྭ་ཀུ་ཤ་ཆེ་བ་གདན་འོག་ཏུ་ཆུགས། ཆུང་
བ་སྔས་འོག་ཏུ་ཆུགས། མགོ་བླ་མ་ལ་སྟོན་པའམ་ཡང་ན་དཀྱིལ་འཁོར་གྱི་ཕྱོགས་སུ་སྟོན།
ཡང་ན་རང་གི་སེམས་ལ་མགོ་བོ་བླ་མ་དང་དཀྱིལ་འཁོར་གྱི་ཕྱོགས་སུ་བསྟན་ཡོད་སྙམ་པ་
དགོས། རྨི་ལམ་བརྟག་པ་ལ་ཡང་ནམ་གྱི་ཆ་དེ་གསུམ་དུ་བགོས་ནས། ཆ་དང་བོ་གཉིས་ལ་
རླུང་འཁྲིས་བད་ཀན་རྒྱུ་བའི་དུས་ཡིན་པས་རྨི་ལམ་ཧ་ཅང་གསལ་བོ་མིན། ཆ་མཐའ་
མ་དེ་ལ། བར་ཆད་དང་བགེགས་ཀྱི་མཚན་མ་ཡོད་མེད། དངོས་གྲུབ་འགྲུབ་མི་འགྲུབ་དང་
ལྷག་པའི་ལྷས་རྗེས་སུ་འཛིན་མི་འཛིན། ཡང་ན་རང་ལ་དེ་དང་ལས་འབྲེལ་ཡོད་མེད་
སོགས་བརྟག་པ་བྱེད་རྒྱུ་མང་བོ་ཡོད། དེ་བཞིན་དུ་བླ་མ་དང་དཀྱིལ་འཁོར་གྱི་ཕྱོགས་
སུ་མགོ་བསྟན་པ་དང་། ཉལ་བའི་ཚེ་ན་ཡང་ཡིག་བརྒྱ་བཟླ་བའམ། ཡང་ན་བླ་མ་དུས་ཀྱི་
འཁོར་ལོ་ལ་གསོལ་བ་རྩེ་གཅིག་ཏུ་བཏབ་ན། རྨི་ལམ་གསལ་བོ་འབྱུང་བ་ཡིན་པས་སང་
ཉིན་མ་གསང་བར་བླ་མ་ལ་བཤད་དགོས། སྐྱེས་བུ་དམ་པ་སྔོན་མ་ཚོས་རེ་རེ་བཞིན་དྲིས་
ནས། སློབ་མ་ཚོའི་རྒྱུད་ལ་དངོས་གྲུབ་གང་འགྲུབ་སོགས་བརྟག་པའི་ཕྱག་སྲོལ་ཡོད། འོན་
ཀྱང་ད་ཐེངས་ལྟ་བུ་ལ་མཚོན་ན་ཁྲོམ་ཆོས་སུ་མཛད་པས་རེ་རེ་བཞིན་འདྲི་ཁོམ་མེད་ཀྱང་།
རྟེན་འབྲེལ་གྱིས་རྨི་ལམ་བརྟག་དགོས་པ་དེ་འདྲ་རེད།
153



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ད་ནི་དེ་རིང་གི་མཇལ་བ་འགྲུལ་བ་ཚོའི་ནང་ན་ཕྱིར་འགྲོ་དགོས་པ་ཡང་མང་བོ་ཡོད་
པས། ཁྱེད་ཅག་ལ་འཇིག་རྟེན་དང་མཐུན་པའི་གཏམ། སེམས་འཛིན་གྱི་ཚིག རུམ་བསྡུའི་
བྲོ་ཟེར་བ་བཞིན་བཤད་ན། གཙོ་བོ་ཆོས་ཀྱི་རྩ་བ་རང་གི་སེམས་ལ་ཐུག སེམས་ཉིད་མ་
ཐུལ་བར་དུ་དམ་པའི་ཆོས། །ཅི་ཙམ་བཤད་ཀྱང་ནེ་ཙོའི་མ་ཎི་བཞིན། །ཞེས་གསུངས་པས།
གཙོ་བོ་རང་གི་སེམས་ལ་ཐུག་པ་རེད། སེམས་བསམ་པ་ཡག་པ་ཞིག་བཟུང་ན་ཁ་ནས་
ཆེན་པོ་འདོན་མ་ཐུབ་རུང་བྱང་ཆུབ་ཀྱི་སེམས་དེ་ཡང་ཕར་དེད་ན་བསམ་པའི་ཀུན་སློང་
གིས་གཞི་བྱས་ཡོད་པས། ཁྱེད་ཚོ་སུ་ཡིན་ན་བསམ་པ་རྣམ་པར་དག་པ་ཟུངས། སེམས་
ཅན་ལ་གནོད་པ་མ་བྱེད། ལྷག་པར་དུ་ཆུང་ཆུང་ཚོས་རང་གི་ཕ་མ་ལ་ཁ་ལེན་ཚིག་བརྩི་
བྱོས། ཕ་མ་ཚོས་ཟས་ཞིམ་པོ་ཡོད་ན་ཁྱེད་ཚོར་བྱིན། གོས་འཇམ་པོ་ཡོད་ན་ཁྱེད་ཚོར་
བསྐོན། ལས་བྱ་བ་ཅི་བྱས་རུང་སེམས་བསམ་པ་ཡོད་ཚད་ཁྱེད་བུ་བུ་ཕྲུག་ཚོའི་སྟེང་དུ་
འཁོར་ནས་སྙོར་སྐྱོང་བྱས་ཏེ་ནར་སོན་པ་རེད། དེ་ལྟར་ནར་སོན་རྗེས་ཕ་མ་ལ་གཅེས་
སྐྱོང་བྱེད་པ་ཕར་ཞོག ཁ་ལོག་ཚིག་ལོག་དང་ཁ་གཤིས་ངན་པ་བྱས་ན། དྲིན་ཅན་ལ་དྲིན་
ལོག་དང་གཡང་ལྷ་ལ་རྡོ་ཁ་ཟེར་བའི་དཔེ་བཞིན་ཡིན་པས། དེ་ལྟར་དུ་མ་སོང་བར་ཕ་མ་
ལོ་ལོན་ལ་རྒས་ཁའི་ཚེགས་ལེན་དང་འཆི་ཁའི་འགྲམ་སྐྱོར་ཞིག་བྱོས་མ་གཏོགས། ནམ་
ཞིག་འདུས་པའི་མཐའ་མར་འབྲལ་བ། སྐྱེས་པའི་མཐའ་མར་འཆི་བ་ཡིན་པས། ནམ་ཞིག་
འཆི་བའི་ཚེ་ངའི་ཕ་མ་དྲིན་ཆེན་འདི་ལ་འཇིག་རྟེན་ཁམས་སུ་ཡོད་དུས་ཟས་ཞིམ་པོ་ཁམ་
གང་སྟེར་མ་ཐུབ། གོས་འཇམ་པོ་ཁ་གང་བསྐོན་མ་ཐུབ་ཅེས་འགྱོད་པ་དང་སེམས་སྡུག་ཇི་
འདྲ་བྱས་རུང་ཕྱི་མའི་ཡུལ་དུ་སོང་ཚེ་གར་སོང་ཆ་མེད་རེད། སྔར་གྱི་རྣམ་པ་བཞིན་ཐུག་
རྒྱུ་གཏན་དུ་མེད། དེ་བས་འཇིག་རྟེན་འདི་ན་ཡོད་ཐོག་ཏུ་དྲིན་ཅན་ལ་དྲིན་ལན་འཇལ་
ཐབས་ཤིག་བྱོས།
གྲྭ་བ་ཚོ་ཡིན་ན་ཚུལ་ཁྲིམས་རྣམ་པར་དག་པ་བསྲུངས་པའི་སྒོ་ནས་ཚེ་ཕྱི་མ་ཕན་ཆད་
ཀྱི་དོན་ཞིག་མ་བསྒྲུབ་ན། ཁྱིམ་ནས་ཁྱིམ་མེད་པར་རབ་ཏུ་བྱུང་ནས་ཐར་བ་དོན་དུ་གཉེར་
354



བཀའ་སློབ་ཟིན་བྲིས་ཕྱོགས་བསྒྲིགས།
བ་ཡིན་ཞེ་ན་མིང་དོན་མི་མཚུངས། དེས་ན་ཁྱེད་ཚོ་ཆུང་ཆུང་ཚོ་ཡིན་ན་རིག་གནས་ཡོན་
ཏན་སློབས་དང་། རྒྱལ་བའི་བསྟན་པའི་དགོངས་པ་ཤེས་ཤིང་གྲྭ་བ་ཡག་པོ་ཡོང་རྒྱུ་རེད།
རྒྱལ་བའི་བསྟན་པའི་དགོངས་པ་མ་ཤེས་པར་གྲྭ་གོས་གྱོན་ནས་ཚོང་ལ་སོགས་བྱས་ན་
བསྟན་པ་བཤིག་པ་ཙམ་ལས་དགོས་པ་ཆེན་པོ་མེད། དེང་སང་གྲུབ་མཐའ་གཡས་གཡོན་
བར་ན་ཡང་ཕྱོགས་རིས་ཆེན་པོ་འདུག སྔོན་ཆད་རིག་གནས་གསར་བརྗེ་སོགས་ཀྱི་སྐབས་
སུ་མགོར་སྡུག་ཆེན་པོ་བྱུང་བ་ཀུན་གྱིས་ཤེས་གསལ་ཡིན་ལ། སྐབས་དེ་དུས་གྲུབ་མཐའ་
སོགས་རྩོད་རྒྱུ་གང་ན་ཡོད། རྗེས་སུ་ཆོས་སྒོ་གསར་དུ་ཕྱེས་རྗེས་ས་དགེ་རྙིང་གསུམ། ཇོ་
བོན་རྫོགས་གསུམ་གང་ཡིན་རུང་ཆོས་འདོན་རྒྱུ་ཞིག་བྱུང་ན། གྲུབ་མཐའ་རྩོད་རྒྱུའི་
བསམ་པ་གང་ན་ཡོད། འོན་ཀྱང་། དེང་སང་འགྲིག་ལམ་ཅུང་ཞིག་ལྷོད་པ་ན་ཡང་གྲུབ་
མཐའ་རྩོད་པས་མི་ཚད། རང་རང་ཚོའི་དགའ་ཕྱོགས་མཐུན་ཕྱོགས་རྩོད་པ་དང་། སྒར་
བ་དགོན་པ་ཚོས་རང་རང་གི་ཕྱོགས་རིས་བཟུང་ནས། ངེད་ཚང་ལ་གྲྭ་བ་མང་། ངེད་
ཚང་ལ་ཁང་བ་བཟང་། ངེད་ཚང་ལ་རྒྱུ་ནོར་ལོངས་སྤྱོད་ཆེ་སོགས་ཕན་ཚུན་ངོམས་རེས་
བྱེད་པ་ནི་བསྟན་པ་སྙིགས་མར་སོང་རྟགས་དང་ལྟས་ངན་རེད། དེ་ལྟར་དུ་མ་སོང་བར་གྲྭ་
བ་གཙང་མ་ཞིག་བྱས་ན་ཡག་པོ་རེད། གུང་ཐང་བསྟན་པའི་སྒྲོན་མེས། སྡེ་དགོན་ཕྱོགས་
རིས་ཙམ་གྱིས་བསྟན་པ་དང་། །བྱིས་པ་ཁ་དོག་ཙམ་གྱིས་གྲུབ་པའི་མཐའ། །མིང་དང་གྱོན་
པ་ཙམ་གྱིས་ཞྭ་སེར་ལ། །སྙིང་བོ་མ་མཆིས་རི་མོའི་སྟག་གཡག་འདྲ། །ཞེས་ཞྭ་སེར་པོ་ཞིག་
གྱོན་པས་ཞྭ་སེར་བ་དང་། ཞྭ་དམར་པོ་ཞིག་གྱོན་པས་ཞྭ་དམར་བ་ཞེས་པ་ལ། ང པེར་ན།
རི་མོ་ཞིག་བྲིས་ནས་འདི་སྟག་རེད་དང་འདི་གཡག་རེད་ཟེར་བ་དང་ཁྱད་པར་མེད་ཅེས་
གསུངས་པ་རེད། གྲུབ་མཐའ་གང་ཡིན་ན་སངས་རྒྱས་ཀྱི་བསྟན་པ་ལ་ལུང་རྟོགས་གཉིས་
ལས་མེད་པས། དེ་རང་རྒྱུད་ཀྱི་ལྷག་བསམ་རྣམ་པར་དག་པས་ཉམས་ལེན་གྱི་བྱ་བ་མ་
ཉམས་པ་བྱས་ན་དེ་ལས་ལྷག་པའི་རྟོགས་པའི་བསྟན་པ་འཛིན་རྒྱུ་མེད། དེ་ལ་ཐོས་
བསམ་སྒོམ་གསུམ་དང་ཆོས་འཆད་ཉན་གྱི་བྱ་བ་བྱས་ན་ལུང་གི་བསྟན་པ་རེད། ཕར་
155



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེད་ན་རང་རང་གི་རྒྱུད་ཀྱི་ལུང་རྟོགས་ཀྱི་བསྟན་པ་བཟུང་ན་དེ་ལས་ལྷག་པའི་སངས་
རྒྱས་ཀྱི་བསྟན་པ་ཞེས་གདུགས་རྒྱལ་མཚན་ལྟ་བུ་ལོགས་སུ་འཛིན་རྒྱུ་ཡོད་པ་མ་རེད།
དེས་ན་ཁྱེད་གྲྭ་བ་ཚོ་ཡིན་ན་གྲྭ་བ་གཙང་མ་ཞིག་གནང་རྒྱུ་ཤིན་ཏུ་བཀའ་དྲིན་ཆེའོ། ། །
འཇིག་རྟེན་གྲོང་བ་ཚོ་ཡིན་ན་ཡང་སྐྱེས་པའི་ལན་དུ་འཆི་དགོས་པ་རེད། རྒྱུ་ནོམ་པ་
ཇི་འདྲ་བསགས་ཀྱང་། ནོར་ལོངས་སྤྱོད་སྦྲང་མའི་སྦྲང་རྩི་འདྲ། །སྡུག་རང་གིས་བསགས་
ཀྱང་གཞན་གྱིས་སྤྱོད། །ཅེས་གསུངས་པས། ལ་ལས་ཁར་ཟ་མ་ཐུབ། རྒྱབ་ཏུ་གོན་མ་ཐུབ།
དཀོན་མཆོག་གི་ཞིང་སར་བསྔོ་མ་ཐུབ་པར་སྡུག་བ སོག་མུག་བ སོག་བྱས་བྱས་ཀྱང་།
མཐའ་མར་རང་ཤི་དུས་གཞན་གྱིས་ལོངས་སུ་སྤྱོད་པ་ལས་རང་གིས་ཚེ་འདི་ནས་སྐྱིད་པོ་
བྱེད་མ་ཐུབ། ཚེ་ཕྱི་མའི་ལམ་བྲོ་ནི་མ་ཉན་པ་རེད། རི་ལུང་བ་གསེར་གྱིས་བཀང་ན་ཡང་། །
རང་ཤི་དུས་རྡུལ་ཙམ་འཁྱེར་དབང་མེད། །ཅེས་གསུངས་པས། ཤི་བའི་དུས་སུ་དོང་ཙེ་
སྐར་གང་ཡང་འཁྱེར་དབང་མེད་ལ། ཤི་བའི་འོག་ཏུ་སྡུལ་བསྔལ་མྱོང་མཁན་ཡང་གཞན་
མིན་སྟེ་རང་ཉིད་གཅིག་པུས་མྱོང་དགོས། དེས་ན་རང་ལ་ཤ་ཚ་གྲོས་འགྲིག་པ་ཞིག་བྱེད་
ན་ཚེ་ཕྱི་མ་ཕན་ཆད་ཀྱི་དོན་བསམ་དགོས་པ་རེད། ད་ཐེངས་དབང་འདི་འདྲ་ཐོབ་ན།
དཀྱིལ་འཁོར་འདི་འདྲ་མཐོང་བ་ཡིས། །བསྐལ་བ་བྱེ་བ་དུ་མ་རུ། །བསགས་པའི་སྡིག་པ་
འདག་པར་གསུངས་པས། ཁྱེད་ཚོ་ལ་ཕན་ཡོན་དཔག་ཏུ་མེད་པ་འཐོབ་རྒྱུ་རེད། གཙོ་བོ་
རང་ལ་ཐུག་ཡོད། ཁྱེད་ཚོ་སུ་ཡིན་རུང་བསམ་པ་ཡག་པ་ཞིག་ཟུངས། དཀོན་མཆོག་ལ་
གསོལ་བ་ཐོབས། ལྷག་པར་དུ་རང་གི་བླ་མ་ལ་གསོལ་བ་ནན་ཏན་དུ་བཏབ་ན། ཤི་བའི་
ཚེ་དུས་གསུམ་གྱི་རྒྱལ་བ་ཐམས་ཅད་རང་གིས་དད་པ་བྱེད་པའི་བླ་མ་དེའི་རྣམ་པར་
བྱོན་ནས་རྗེས་སུ་འཛིན་པ་ལ་དོགས་པ་མེད་པ་མང་དུ་གསུངས་ཡོད་པ་དེ་ལྟ་བུ་རེད། དེ་
ལ་གཞི་བྱས་ནས་ཁྱེད་ཚོས་ངའི་དབང་འདི་ཐོབ་པ་ནས་བཟུང་རང་རང་ཚོས་འཆི་ཁར་ང་
དང་དཔལ་དུས་ཀྱི་འཁོར་ལོ་དབྱེར་མེད་པར་གསོལ་བ་འདེབས་ཐུབ་ན། ང་ཡང་ཁྱེད་ཚོར་
བར་དོའི་ཁམས་སུ་བསུ་མར་ཐོན་ཐུབ་པ་ཡིན། གཙོ་བོ་ཁྱེད་ཚོས་ཁ་འདོན་དགེ་བ་མ་བྱས་
156



བཀའ་སློབ་ཟིན་བྲིས་ཕྱོགས་བསྒྲིགས། །
པར། སྡིག་པ་ཁོ་ན་ལ་འབད་ཅིང་བླ་མའི་ཁ་མ་བླངས་ཚིག་མ་བརྩིས་ན་དེ་ལྟར་འབྱུང་མི་
ཐུབ་པ་ཁྱེད་རང་རང་ཚོ་ལན་པ་རེད། དེས་ན་ཁྱེད་ཚོ་ཚང་མས་འཁོན་འཛིང་མོ་མ་བྱེད།
ཇག་རྐུས་ཁྲམ་གསུམ་མ་བྱེད། དཀར་བོ་དགེ་བའི་ཕྱོགས་སུ་ཁ་འཁོར། ནག་པོ་སྡིག་པའི་
ཕྱོགས་སུ་རྒྱབ་གཏོད་དང་ཚེ་ཕྱི་མའི་ངོགས་སུ་ཡང་འགྲོ་སའི་ལམ་ཡོད་པ་འབྱུང་རྒྱུ་རེད།
དེ་དག་ཚང་མ་སེམས་ལ་ཟུངས་ཤིག དེ་ལྟར་སྟ་གོན་གྱི་རིམ་པ་རྣམས་ལེགས་པར་ཕ་རོལ་
ཏུ་གྲུབ་ཟིན་པ་ཡིན།
གཉིས། བྱིས་པ་ལྟར་འཇུག་པའི་དབང་བདུན་སྐབས་ཀྱི་བཀའ་སློབ།
ཐོས་བསམ་བྱེད་པ་ལ་སོགས་རྨིས་ན་ལྷ་དང་བླ་མས་རྗེས་སུ་འཛིན་པའི་རྟགས་ཡིན།
གཞན་ཡང་རི་མཐོན་པོ་ལ་གྱེན་དུ་འཛེགས་པ་དང་། མེ་ཏོག་གི་ལྡུམ་རྭ་ལྟ་བུའི་ནང་དུ་
འགྲོ་བ། གོས་གསར་བ་གྱོན་པ། རང་ལ་དགའ་བའི་གྲོགས་པོ་དག་དང་མཐུན་པའི་གཏམ་
བྱ་བ་སོགས་ཡིད་ལ་དགའ་བ་སྐྱེད་པའི་རྨི་ལམ་དེ་འདྲ་བྱུང་ན་བཟང་བ་རེད། རྨི་ལམ་དུ་
ཕྱེ་མ་དང་ཐལ་ཕུང་གི་རི་ལ་འཛེགས་པ། བོང་བུ་གྲྭ་བ་སོགས་ལ་བཞོན་ནས་འགྲོ་བ་དང་།
རང་ལ་གོས་མེད་པར་གཅེར་བུར་རྒྱུག་པ་ལ་སོགས་རྨིས་ན། མི་དགེ་བའི་ལྟས་སུ་འདུག་
ཀྱང་། སྤྱིར་ན་རྨི་ལམ་ནི་ཆོས་ཐམས་ཅད་བདེན་པར་མ་གྲུབ་པ་སྟོང་བ་ཉིད་ཀྱི་རྫུན་དཔེ་
ཡིན་པས། རྨི་ལམ་བཟང་བ་ལ་ཞེན་ཆགས་མི་བྱེད་ཅིང་རྨི་ལམ་ངན་པ་ལ་རྣམ་རྟོག་བྱེད་མི་
ད གོས། རྨི་ལམ་ངན་པ་བྱུང་ན་དཀྱིལ་འཁོར་དུ་འཇུག་པ་ལ་བར་གཅོད་ཕྲན་ཚེགས་རེ་
ཡོད་པའི་རྟགས་ཡིན་ཀྱང་། དེ་ཟློག་པའི་ཐབས་སྐྱེས་བུ་དམ་པ་སྔ་མ་རྣམས་ཀྱིས་མང་དུ་
གསུངས་ཡོད། སྔོན་རྒྱ་གར་གྱི་པཎ་གྲུབ་རྣམས་ཀྱིས་རྨི་ལམ་ངན་པ་བྱུང་ན་དཀྱིལ་འཁོར་དུ་
འཇུག་པའི་བར་ཆད་དུ་དགོངས་ནས་སྦྱིན་སྲེག་ལྡུག་པ་དང་། སློབ་མ་ཚོ་ལ་ཚོགས་བསོགས་
སྒྲུབ་སྦྱོང་བྱེད་དུ་བཅུག་པ་རེད། གཞན་ཡང་མཚམས་བསྙེན་སྒྲུབ་བྱེད་པ་སོགས་རྨི་ལམ་
ངན་པ་ཟློག་པའི་ཐབས་མང་བོ་གསུངས་ཡོད། དེ་བཞིན་བགེགས་ལ་གཏོར་མ་སྦྱིན་ནས་
157



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྨི་ལམ་ངན་པ་ཟློག་པ་སོགས་ཀྱི་ཕྱག་བཞེས་མང་བོ་ཡོད། དེའི་སྟབས་སྟ་གོན་གྱི་སྐབས་སུ་
བགེགས་གཏོར་མི་གཏོང་བར། དབང་དངོས་ཀྱི་སྐབས་སུ་བགེགས་ལ་གཏོར་མ་བྱིན་ནས་
དབང་བསྐུར་བ་ལ་བར་དུ་གཅོད་པ་དང་རྨི་ལམ་ངན་པ་ཟློག་པའི་ཕྱག་བཞེས་ཡང་ཡོད། །
བདག་གི་བླ་མ་རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་མཚོས་ཕྱག་བཞེས་དེ་ལྟར་
མཛད་པ་ཡིན། འོན་ཀྱང་། ཁོང་པཎ་ཆེན་ཐམས་ཅད་མཁྱེན་པས། སྟ་གོན་གྱི་ཉིན་བགེགས་
གཏོར་མཛད་ནས་དབང་དངོས་གཞིའི་སྐབས་སུ་བགེགས་གཏོར་མ་བྱིན་པར་བསང་བ་
ཞིག་གིས་ཆོག་པར་མཛད་པ་རེད། ད་ཐེངས་ཀྱང་དེའི་ཕྱག་བཞེས་བཞིན་ཁ་སང་བགེགས་
ལ་གཏོར་མ་སྦྱིན་པའི་སྐབས་སུ་སྟ་གོན་བྱེད་པ་ལ་བར་དུ་གཅོད་པ་ཟེར་བར། དཔལ་དུས་
ཀྱི་འཁོར་ལོའི་དབང་གི་རིམ་པ་རྣམས་བསྐུར་བ་ལ་བར་དུ་གཅོད་པའི་བགེགས་ཚོགས་
ཞེས་ཚིག་དེ་ལྟར་བརྗོད་པའི་དགོས་པ་ཡང་སྟ་གོན་ནི་དུས་འཁོར་གྱི་དབང་གི་སྔོན་འགྲོའི་
ཆ་ཤས་གཅིག་ཡིན་པས། དུས་འཁོར་གྱི་དབང་གི་རིམ་པའི་ནང་དུ་བསྡུས་ཆོག་པ་རེད་
བསམ་ནས་ཁ་སང་བགེགས་བསྐྲད་ཀྱི་སྐབས་སུ་དཔལ་དུས་ཀྱི་འཁོར་ལོའི་དབང་བསྐུར་
ཟབ་མོ་བྱེད་པ་ལ་བར་དུ་གཅོད་པའི་བགེགས་ཀྱི་ཚོགས་སོགས་བཀུག་ཏེ། དེ་དག་ལ་གཏོར་
མ་སྦྱིན་ཞིང་ཚིམས་པར་བྱས་ནས་བགེགས་བསྐྲད་བྱས་པ་ཡིན། དེས་ན་དེ་རིང་ཁྱེད་རྣམ་
པ་ཚོ་ལ་རྨི་ལམ་ངན་པ་བྱུང་བ་ཡོད་ན་ཡང་ཁོང་ཐམས་ཅད་མཁྱེན་པའི་ཕྱག་བཞེས་བཞིན་
གསང་བ་བགྱིས་ཏེ་བར་དུ་གཅོད་པ་ཐམས་ཅད་ཞི་བའི་མོས་པ་བྱེད་བཞིན་ཡོད། དེ་ལ་
ཡང་གཙོ་བོ་སྟོང་པ་ཉིད་ཀྱི་ལྟ་བས་རྒྱས་འདེབས་པ་ཤིན་ཏུ་གལ་ཆེ་བ་རེད། རྗེ་མི་ལ་རིན་
པོ་ཆེ་ལ་གནོད་པ་ཕྲན་ཚེགས་ཤིག་བྱུང་སྐབས་ཨ་ཙ་ར་ལྔ་ལ་སོགས་པ་སྒྲུབ་ཕུག་ཏུ་བྱོན་
ནས། མི་དགའ་བའི་རྣམ་འགྱུར་བསྟན་པའི་ཚེ་ན། ཁོང་ནས་སྟོང་ཉིད་ཀྱི་ལྟ་བས་རྒྱས་
བཏབ་ཏེ། ང་མི་ལ་རས་པ་འདྲེར་མི་འཇིགས། །མི་ལ་རས་པ་འདྲེར་འཇིགས་ན། །གནས་
ལུགས་རྟོགས་པ་དོན་རེ་ཆུང་། །ཞེས་སྟོང་ཉིད་ཀྱི་ལྟ་བས་རྒྱས་བཏབ་པ་ལ་བརྟེན་ནས་
ཐམས་ཅད་རང་སར་ཞི་བར་མཛད་པའི་རྣམ་ཐར་སོགས་ཡོད་པ་དེ་ལྟ་བུ་རེད། དེ་བཞིན་
158



བཀའ་སློབ་ཟིན་བྲིས་ཕྱོགས་བསྒྲིགས།
ཁྱེད་རྣམ་པ་ཚོས་ཀྱང་རྨི་ལམ་ངན་པ་རྨིས་ཡོད་ན་རྨི་ལམ་སྟོང་ཉིད་ཀྱི་རྫུན་དཔེ་ཡིན་པས།
ཆོས་ཐམས་ཅད་རང་བཞིན་མེད་པའི་སྟོང་ཉིད་ཀྱིས་རྒྱས་འདེབས་པ་ནི་ཐུགས་ལ་ནན་
ཏན་དུ་འཛིན་རྒྱུ་གལ་ཆེ། ངས་ཀྱང་བླ་མའི་ཐུགས་ཀ་ནས་ཁྲོ་བོའི་ཚོགས་དཔག་ཏུ་མེད་པ་
ཞིག་སྤྲོས་ཏེ། བསང་བ་བྱེད་པའི་ཚེ་ཀུ་ཤའི་རྩེའི་རྡུལ་རེ་རེ་ལ་ཡང་ཁྲོ་བོའི་ཚོགས་རེ་རེ་བྱོན་
ནས་ཁྱེད་རྣམས་ལ་བར་དུ་གཅོད་པའི་བགེགས་ཐམས་ཅད་བསྐྲད་སོང་སྙམ་པའི་མོས་པ་
མཛད་དགོས་པ་རེད། འདིར་ཚིག་ཟུར་ན་ཡང་བགེགས་ཀྱི་ཚོགས་ཐམས་ཅད་རྒྱ་མཚོ་ཆེན་
པོའི་ཕར་འགྲམ་དུ་བསྐྲད་སོང་སྙམ་པའི་མོས་པ་མཛོད་གསུངས་ཡོད་ལ། དེང་སང་གི་དུས་
སུ་གནམ་གྲུ་སོགས་ཀྱི་ནང་དུ་བསྡད་ནས་སོང་ན་ཉིན་གཅིག་གིས་ཕལ་ཆེར་འཛམ་གླིང་ལ་
སྐོར་བ་བརྒྱག་ཐུབ་པའི་ཚད་དེ་འདྲ་རེད། དེར་གཞིགས་ན་རྒྱ་མཚོའི་ཕ་རོལ་ཏུ་འགྲོ་བ་
དང་ཚུར་ཡོང་བ་ལས་སླ་མོ་རེད། འོན་ཀྱང་། འདིར་རྒྱ་མཚོ་ཟེར་བ་བ་ཚྭ་ཅན་གྱི་མཚོ་ཡིན་
པས། ཕྱིའི་རྒྱ་མཚོ་ངོ་མ་རང་མ་རེད། འདིར་རྒྱ་མཚོ་ཞེས་པ་ཐག་ཧ་ཅང་གི་རིང་བོ་སྟེ་
བགེགས་རྣམས་དེར་བསྐྲད་ན་ཕྱིར་ཡོང་མི་ཐུབ་པ་དེ་འདྲ་བའི་བསམ་པ་དང་ཐུགས་
དམིགས་མཛད་དགོས་པ་ཡིན།
གསན་བྱ་དམ་པའི་ཆོས་ནི། མདོ་རྒྱུད་གཞན་དང་བཤད་སྲོལ་མི་འདྲ་བ། །ཤིང་རྟའི་
སྲོལ་འབྱེད་དུས་ཀྱི་འཁོར་ལོའི་རྒྱུད། ཅེས་གསུངས་པ་ལྟར་དུ། རྒྱུད་གཞན་དང་ཁྱད་
པར་མི་མཐུན་པ་དུ་མ་དང་ལྡན་པ་བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་
གི་རིམ་པ་རྣམས་འབུལ་བ་སྐབས་སུ་བབས་པ་ཡིན། དེ་རིང་གི་དབང་ཡང་ཧ་ཅང་རིང་
བོ་ཡིན་པས་བཤད་པ་མང་བོ་མི་བྱེད། ང་ལ་བཤད་རྒྱུ་ཡང་ཆེན་པོ་མེད། གང་ལྟར་ཀུན་
སློང་ཀུན་སྤྱོད་གཙང་ཞིང་ངེས་པ་ཞིག་གི་སྒོ་ནས་གཙོ་བོ་རང་ཉིད་དཀྱིལ་འཁོར་དུ་འཇུག་
པ་ལ། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པར་མོས་པ་དང་དེ་ལ་དག་སྣང་
སྦྱོང་བ་ནི་ཤིན་ཏུ་ནས་ཀྱང་གལ་ཆེན་པོ་རེད། །
འདིའི་རྗེས་སུ་སོ་ཤིང་དང་ཁྱོར་ཆུ་སྦྱིན་པ་རེད། འདི་རྒྱུད་སྡེ་གཞན་ལ་མེད་པའི་དུས་
159



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཁོར་གྱི་ཐུན་མོང་མ་ཡིན་པའི་ཁྱད་ཆོས་ཤིག་རེད། སློབ་མ་རྗེས་འཛིན་གྱི་སྐབས་སུ་ཡང་
སོ་ཤིང་དོར་བས། འདིར་སོ་ཤིང་འདོར་དགོས་པའི་རྒྱུ་མཚན་མེད་པ་འདྲ་སྙམ་མོད། དེ་ནི་
དུས་འཁོར་གྱི་ཐུན་མོང་མ་ཡིན་པའི་ཁྱད་ཆོས་ཏེ། འདིར་སོ་ཤིང་འདོར་བ་ནི་དཀྱིལ་འཁོར་
དུ་འཇུག་རན་པ་ཡིན་པས། དཀྱིལ་འཁོར་དུ་འཇུག་པ་ལ་དངོས་གྲུབ་གང་འགྲུབ་པ་བལྟ་
ཕྱིར་དུ་འདོར་བ་རེད། འདིར་སོ་ཤིང་ཁ་སང་གི་སྟ་གོན་ལྟར་དུ་སོ་ཤིང་འདོར་བའི་སྔགས་
ལ་སོགས་ཕྱག་ལེན་ལ་གསུང་གི་མེད། སོ་ཤིང་དེ་རིང་སློབ་མའི་གཙོ་བོ་ཞིག་གིས་ཚབ་བྱས་
ནས་དོར་ན་ཆོག སྣང་བ་མཐའ་ཡས་ཐུགས་རྗེའི་གཏེར་ཆེན་པཎ་ཆེན་ཐམས་ཅད་མཁྱེན་
ཅིང་གཟིགས་པ་ཆེན་པོ་དེ་ཉིད་ཀྱི་མདུན་ནས་བདག་གིས་དབང་འདི་ཐོབ་པའི་སྐབས།
སློབ་མའི་གཙོ་བོ་གསུམ་ཕེབས་པ་ཡིན། གཙོ་བོ་གཅིག་ཀུན་མཁྱེན་ཆེན་པོ་འཇམ་དབྱངས་
བཞད་པའི་རྡོ་རྗེ་སྐུ་འཕྲེང་ལྔ་བ་རྗེ་བཙུན་བློ་བཟང་འཇམ་དབྱངས་ཡེ་ཤེས་བསྟན་པའི་
རྒྱལ་མཚན་དཔལ་བཟང་བོ་དང༌། གཉིས་པ་སྐབས་དེའི་ཚོགས་ཆེན་ཁྲི་ལས་ཐོག་པ་སྡེ་ཁྲི་
རིན་པོ་ཆེ་སྐལ་བཟང་མཁྱེན་རབ་རྒྱ་མཚོ། དེའི་རྗེས་སུ་ང་སོང་བ་ཡིན། ངེད་དཔོན་གཡོག་
གསུམ་གྱིས་སོ་ཤིང་དང་མེ་ཏོག་སོགས་ཀུན་གྱི་ཚབ་བྱས་ནས་དོར་བ་ཡིན། དེས་ན་དེ་རིང་
ཡང་ཁོང་རྣམ་པ་གསུམ་ཙམ་ཕེབས་ནས་སོ་ཤིང་དོར་ན་ཆོག
འདིར་ཁྱོར་ཆུ་ཡང་ཉུང་ཤས་ཤིག་ལ་སྦྱིན་ནས་ཐམས་ཅད་ཀྱིས་འཐུང་སོང་སྙམ་
པའི་མོས་པ་བྱས་ན་ཆོག་པ་ཡིན། ཁྱོར་ཆུ་སྦྱིན་པའི་དགོས་པ་ཡང་ལུས་ངག་ཡིད་གསུམ་
གྱི་སྡིག་སྒྲིབ་ཐམས་ཅད་དག་སོང་སྙམ་པ་སྟེ། དཀྱིལ་འཁོར་དུ་འཇུག་པ་ལ་གཙང་ཞིང་
དགེ་བ་དགོས་པ་ཡིན།
གསུམ་པ། དབང་གོང་མ་གོང་ཆེན་སྐབས་ཀྱི་བཀའ་སློབ།
དེ་ཡང་གསན་བྱ་དམ་པའི་ཆོས་ནི་བཅོམ་ལྡན་འདས་དཔལ་དུས་ཀྱི་འཁོར་ལོའི་
སྨིན་བྱེད་དབང་གི་རིམ་པ་རྣམས་འབུལ་བ་སྐབས་སུ་བབས་པ་ཡིན་ལ། དེ་ཡང་ཆོས་
16()



བཀའ་སློབ་ཟིན་བྲིས་ཕྱོགས་བསྒྲིགས།
ཁུངས་བཙུན་པར་བསྟན་པའི་ཕྱིར་དང་སློབ་མ་རྣམས་ཀྱི་རྒྱུད་ལ་དད་པ་སྐྱེ་བ་ལ་སོགས་
དགོས་པ་དུ་མར་དམིགས་ཏེ་འདིའི་ལོ་རྒྱུས་མདོར་བསྡུས་ཤིག་ཞུས་ན། རྩ་བའི་རྒྱུད་ལས།
དེ་ནས་ཤམྦྷ་ལར་གྲགས་ནས། །མི་བདག་ཟླ་བཟང་རྫུ་འཕྲུལ་གྱིས། །རང་ཉིད་དཔལ་ལྡན་
ཆོས་དབྱིངས་བྱོན། །དང་བོ་གཡས་སུ་སྐོར་བྱས་ནས། །སྟོན་པའི་ཞབས་ཀྱི་ཆུ་སྐྱེས་གཉེར། །
རིན་ཆེན་མེ་ཏོག་རྣམས་ཀྱིས་མཆོད། །ཡང་དང་ཡང་དུ་ཕྱག་འཚལ་ཏེ། །ཐལ་མོ་སྦྱར་བར་
བྱས་གྱུར་ནས། །རྫོགས་སངས་རྒྱས་ཀྱི་སྤྱན་སྔ་རུ། །ཟླ་བཟང་རྒྱུད་ཀྱི་གསོལ་འདེབས་དང་།
སྟོན་པ་རྒྱུད་ཀྱི་སྡུད་པ་བོ། །ཞེས་གསུངས་པ་ལྟར། རང་ཅག་རྣམས་ཀྱི་མ་འདྲིས་པའི་མཛའ་
བ ཤེས་ཆེན་པོ་སྟོན་པ་མཉམ་མེད་ཡང་དག་པར་རྫོགས་པའི་སངས་རྒྱས་དེ་ཉིད་གླིང་
འདིར་མཆོག་གི་སྤྲུལ་སྐུའི་མཛད་པ་བསྟན་པའི་ཚེ་ཐོག་མར་རང་ཉིད་དགའ་ལྡན་དུ་ལྷའི་
བུ་དམ་པ་ཏོག་དཀར་གྱི་སྐུའི་སྐྱེ་བ་བཞེས་ནས་ལྷ་རྣམས་ལ་ཆོས་བསྟན་ཅིང་བཞུགས་པའི་
ཚེ་གླིང་འདིར་འཕོ་བའི་དུས་ལ་བབས་ཏེ། ཕྱོགས་བཅུའི་སངས་རྒྱས་ཐམས་ཅད་ཀྱིས་སྟོན་
པའི་མཛད་པ་སྟོན་པར་བསྐུལ་བ་ན། སྔོན་རྩོད་ལྡན་ཚེ་ལོ་བརྒྱ་བའི་གདུལ་བྱ་རྣམས་
འདུལ་བའི་ཐུགས་བསྐྱེད་དུས་སུ་བབས་པ་ལ་དགོངས་ནས། རང་གི་དབུའི་ཅོད་པན་དེ་
ཉིད་རྗེ་བཙུན་བྱམས་པའི་དབུ་ལ་བསྒྲོན་ཏེ་གནས་སྐབས་ལྷ་རྣམས་འདུལ་བ་དང་། ཁོང་
གི་རྒྱལ་ཚབ་ཏུ་དབང་བསྐུར། རྗེས་སུ་མ་འོངས་པ་ན་འཛམ་པའི་གླིང་འདིར་སངས་རྒྱས་
ཀྱི་མཛད་པ་སྟོན་པར་ལུང་བསྟན། དེ་ནས་བཟུང་རྗེ་བཙུན་བྱམས་པ་མགོན་པོ་ལ་རྒྱལ་ཚབ་
ཅེས་དབང་བསྐུར་བ་རེད། དེའི་ཚེ་སྔོན་གྱི་སངས་རྒྱས་རྣམས་ཀྱིས་མཛད་པ་ཇི་ལྟར་
མཛད་པ་དང་ཚུལ་མཚུངས་པར་རྒྱ་གར་འཕགས་པའི་ཡུལ་གྱི་བྱེ་བྲག་སེར་སྐྱ་ཞེས་བྱ་བར།
ཡབ་རྒྱལ་པོ་ཟས་གཙང་མ་དང་ཡུམ་སྒྱུ་འཕྲུལ་ལྷ་མོ་གཉིས་ཀྱི་སྲས་སུ་གླང་བོ་ཆེ་ཐལ་
དཀར་གྱི་རྣམ་པར་བྱོན་པ་ན། དེའི་ཚེ་ཡུལ་དེར་ངོ་མཚར་བའི་ལྟས་མང་དུ་བྱུང་། སྐུ་
བཙའ་བའི་དུས་ལ་བབས་པ་ན། ཡུམ་སྒྱུ་འཕྲུལ་གྱི་ལྷ་མོ་དེ་ཉིད་ལུམ་བིའི་ཚལ་ཞེས་བྱ་
བའི་སྐྱེད་མོའི་ཚལ་དེར་བྱོན་ནས་སྤྲོ་བསང་མཛད་ཚེ། གློ་གཡས་པའི་འོག་ནས་སྐུ་བལྟམས་
161



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པར་གྱུར། སྐུ་བལྟམས་མ་ཐག་ཏུ། གང་ཚེ་རྐང་གཉིས་གཙོ་བོ་སྐུ་བལྟམས་ཚེ། །ས་ཆེན་འདི་
ལ་གོམ་པ་བདུན་བོར་ནས། །ང་ནི་འཇིག་རྟེན་འདི་ན་མཆོག ཅེས་གསུངས་པ་ལྟར། གོམ་པ་
བདུན་བོར་ཤུལ་དུ་མེ་ཏོག་ཨུ་དུམ་ཝ་ར་བདུན་སྐྱེས་པ་དེང་སང་ཡང་ས་དེ་ན་མཇལ་ས་ཡོད་
པ་དེ་ལྟ་བུ་རེད། དེའི་ཚེ་ན་ལྷ་རྣམས་ཀྱིས་མེ་ཏོག་གི་ཆར་ཕབས་ཤིང་། འཛམ་བུ་གླིང་ཀུན་
ཏུ་མུན་པ་སེལ་བའི་འོད་ཀྱིས་ཁྱབ་པ་སོགས་ལྟས་ཡ་མཚར་བ་ཆེས་ཤིན་ཏུ་མང་བ་རྣམ་
ཐར་ལོ་རྒྱུས་ཀུན་ཏུ་གསལ་བ་དེ་ལྟར་རེད། དེ་ལྟར་སྐུ་འཁྲུངས་ནས་དགུང་ལོ་ཉི་ཤུ་རྩ་དགུའི་
བར་དུ་གཞོན་ནུ་རོལ་རྩེད་དང་། རྩིས་རིག་སྒྱུ་རྩལ་སོགས་བསླབས་པ་དང་། བཙུན་མོའི་
འཁོར་གྱིས་རོལ་བ་སོགས་ཀྱི་མཛད་པ་བསྟན། དེ་ནས་ཁྱིམ་སྤངས་ཏེ་བྱང་ཆུབ་འཐོབ་པའི་
ཕྱིར་དུ་ལོ་དྲུག་ལ་དཀའ་བ་དྲག་པོ་སྤྱད། དགུང་ལོ་སོ་ལྔ་བའི་ས་ག་ཟླ་བའི་ཚེས་བཅོ་ལྔའི་
ཉིན་ཝ་ར་ཎ་སུའི་ཕུག་ནས་རྡོ་རྗེ་གདན་དུ་གཤེགས་ཏེ་སངས་རྒྱས་སྟོང་ཐམས་ཅད་མངོན་
པར་རྫོགས་པར་སངས་རྒྱས་པའི་གནས་དེར་རྡོ་རྗེའི་གདན་ལ་བཞུགས་ནས་སྲོད་ལ་
བདུད་དམག་རྣམས་བྱམས་པའི་ཏིང་ངེ་འཛིན་གྱི་སྒོ་ནས་བཏུལ། ཐུན་དང་བོ་ལ་མཉམ་
པར་བཞག་ནས་སྐྱ་རེངས་དང་བོ་འཆར་བའི་ཚོད་ཙམ་ལ་མངོན་པར་རྫོགས་པར་སངས་
རྒྱས་པའི་མཛད་པ་བསྟན།
སྤྱིར་ན་སངས་རྒྱས་བྱོན་པའི་ལོ་དང་དུས་ཚོད་ལ་ལོ་རྒྱུས་མི་མཐུན་པ་མང་བོ་ཞིག་
ཡོད་ཀྱང་། ཡོངས་གྲགས་ལ་སངས་རྒྱས་འཇིག་རྟེན་དུ་བྱོན་ནས་ལོ་སྟོང་ཕྲག་གསུམ་ལྷག་
དང་ལོ་སྟོང་གཉིས་དང་དྲུག་བརྒྱ་ཡིན་ཟེར་བ་སོགས་བཤད་ཚུལ་མི་འདྲ་བ་གཉིས་ཡོད་
པ་རེད། དེ་ལས་དེང་སང་ཚན་རིག་གི་བཤད་ཚུལ་ཡིན་ན་ཡང་ཕལ་ཆེར་ལོ་སྟོང་གཉིས་
དང་དྲུག་བརྒྱ་དེ་ལ་མཐུན་པ་རེད། དེ་ཡང་ལོ་སུམ་སྟོང་ལྷག་བཞེད་པའི་རྒྱུ་མཚན་གང་ཞེ་ན།
སངས་རྒྱས་ཀྱི་སྲས་དགྲ་གཅན་འཛིན་འཁྲུངས་པའི་དུས་སུ་ཉི་མ་དགྲ་གཅན་གྱིས་བཟུང་
བས་མཚན་ཡང་དེ་ལྟར་བཏགས་པ་རེད། དེ་བཞིན་བརྩིས་ན་ལོ་སྟོང་ཕྲག་གསུམ་སོང་
ཡོད་པ་དང་། ཆོས་རྒྱལ་མྱ་ངན་མེད་ཀྱི་རྡོ་རིང་ལྟར་དུ་བརྩིས་ན་སངས་རྒྱས་བྱོན་ནས་ལོ་
1 62



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་སྟོང་དྲུག་བརྒྱ་ལྷག་སོང་ཡོད། གང་ལྟར་སངས་རྒྱས་བཅོམ་ལྡན་འདས་ཀྱིས་མཛད་
པ་བཅུ་གཉིས་ལ་སོགས་རིམ་བཞིན་མཛད་དེ། སངས་རྒྱས་པའི་ཕྱིར་ལོ་ཟླ་བ་གསུམ་
པའི་ཚེས་བཅོ་ལྔའི་ཉིན། རྒྱ་གར་ལྷོ་ཕྱོགས་དཔལ་གྱི་རིའི་ཉེ་འདབས། སྔོན་བསྐལ་བ་
ཐོག་མའི་དུས་སུ་མུ་གེ་ཆེན་པོ་ཞིག་བྱུང་བ་ན་དྲང་སྲོང་རྣམས་ཀྱིས་འབྲས་ཀྱི་ཆར་ཕབས་
པ་དེ་ཉིད་ཟ་མ་ཐུབ་པར་མཁའ་འགྲོ་མ་རྣམས་ཀྱིས་བྱིན་གྱིས་བརླབས་པས། རྡོའི་
རང་བཞིན་དུ་གྱུར་བ་ལ་འབྲས་སྤུངས་མཆོད་རྟེན་དུ་བཏགས་པ་དེའི་སྟེང་འོག་ཏུ་དཔག་
ཚད་དྲུག་དང་བརྒྱད་ཁྲི་གཅིག་ཡོད་པ་དེར་སྟོན་པ་རང་ཉིད་དུས་ཀྱི་འཁོར་ལོའི་སྐུར་
བཞེངས་པ་ལ། ཞུ་བ་བོ་དཔལ་ཕྱག་ན་རྡོ་རྗེའི་སྤྲུལ་བ་བྱང་ཕྱོགས་ཤམྦྷ་ལའི་རྒྱལ་པོ་ཟླ་བ་
བཟང་བོ་དང་འཁོར་གླིང་དྲུག་གི་རྒྱལ་ཕྲན་ཚོགས་དང་བཅས་པ། གཞན་ཡང་ལྷ་དང་དྲང་
སྲོང་བདེན་ཚིག་གྲུབ་པའི་ཚོགས་ཀྱིས་གསོལ་བ་བཏབ་པ་ལ་བརྟེན་ནས། འོག་ཏུ་ཆོས་
ད བྱིངས་གསུང་གི་དཀྱིལ་འཁོར། སྟེང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་ཆེན་པོར་
སྤྲུལ་ནས། དེ་ཉིད་དུ་རྡོ་རྗེ་སློབ་མ་དེ་རྣམས་ལ། འཇིག་རྟེན་འདིའི་དབང་བྱིས་པ་ལྟར་
འཇུག་པ་བདུན་དང་འཇིག་རྟེན་ལས་འདས་པའི་དབང་བཅས་བསྐུར་བར་མཛད་ཅིང་
སངས་རྒྱས་ཉིད་དུ་ལུང་བསྟན་ཏེ། དུས་འཁོར་འདི་ཉིད་ཀྱི་རྩ་བའི་རྒྱུང་སྟོང་ཕྲག་བཅུ་གཉིས་
པ་གསུངས། དེ་དང་དུས་མཉམ་དུ་གསང་སྔགས་ཀྱི་ཆོས་ཚུལ་མཐའ་ཡས་པ་སྟོན་པར་མཛད་
དེ་ནས་རྒྱལ་པོ་ཟླ་བ་བཟང་བོ་བྱང་ཕྱོགས་ཤམྦྷ་ལར་བྱོན་ནས་ལོ་རྗེས་མའི་ཟླ་བ་གསུམ་
པའི་བར་དུ་རིན་པོ་ཆེ་སྣ་ལྔ་ལས་གྲུབ་པའི་དུས་འཁོར་བློས་བསླངས་ཀྱི་དཀྱིལ་འཁོར་ཆེན་
པོ་བཞེངས་ཏེ་རྩ་རྒྱུད་བསྡུས་ཤིང་འགྲེལ་ཆེན་སྟོང་ཕྲག་དྲུག་ཅུ་བ་མཛད་ནས། རྒྱུད་ཐམས་
ཅད་ཀྱི་རྒྱལ་པོ་དཔལ་དུས་ཀྱི་འཁོར་ལོའི་རྩ་བའི་རྒྱུད་ཀྱི་སྡུད་པ་བོ་ནི་རྒྱལ་པོ་ཟླ་བ་བཟང་
བོ་སྟེ། ཤམྦྷ་ལར་བྱོན་ནས་རྩ་བའི་རྒྱུད་སྟོང་ཕྲག་བཅུ་གཉིས་པ་བྱང་ཆུབ་སེམས་དཔའི་
ཚོགས་དང་ལྷ་དང་ཀླུ་ཡི་རྒྱལ་པོ་སོགས་ཀྱི་དབུས་སུ་ཐུགས་ལས་ཕྱུང་སྟེ་རྒྱུད་བསྡུས་ཤིང་
163



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡུལ་དགུ་བཅུ་རྩ་དྲུག་པོ་སོ་སོའི་སྐད་ཀྱིས་གླེགས་བམ་དུ་བྲིས། རྩ་རྒྱུད་ཀྱི་རྒྱས་འགྲེལ་སྟོང་
ཕྲག་དྲུག་ཅུ་བ་མཛད་དེ། སྐལ་བ་དང་ལྡན་པའི་གང་ཟག་རྣམས་ལ་རྒྱ་ཆེར་བསྟན་ཏོ། །
རང་གི་སྲས་ལྷ་དབང་རྒྱུད་སྟོན་པ་བོར་བསྐོས་པ་ནས་བཟུང་རིམ་བཞིན་གཟི་བརྗིད་ཅན།
ཟླ་བས་བྱིན། ལྷའི་དབང་ཕྱུག སྣ་ཚོགས་གཟུགས། ལྷ་དབང་ལྡན་ཏེ་ཆོས་རྒྱལ་བདུན་
ཟེར། དེ་རྣམས་ཀྱིས་ལོ་བརྒྱ་ཕྲག་རེ་ལ་རྩ་རྒྱུད་དང་འགྲེལ་བ་གཉིས་ཀ་བསྟན་ཅིང་རྒྱལ་
བོའི་ཁྲིར་བཞུགས། དེ་ནས་ཤིང་སྤྲེལ་ལོར་རྒྱལ་པོ་ཟླ་བཟང་གི་སྲས་ས་སྙིང་སྤྲུལ་བ་ཆོས་
རྒྱལ་ལྷ་དབང་ཁྲིར་ཕེབས་ནས་ལོ་བརྒྱ་ཡི་བར་དུ་རྩ་རྒྱུད་འགྲེལ་བ་དང་བཅས་པ་ལེགས་
པར་བསྟན། དེའི་སྲས་ག ཤིན་རྗེ་གཤེད་ཀྱི་སྤྲུལ་བ་རྒྱལ་པོ་གཟི་བརྗིད་ཅན། དེའི་སྲས་
སྒྲིབ་སེལ་སྤྲུལ་བ་རྒྱལ་པོ་ཟླ་བས་བྱིན། དེའི་སྲས་ཁེངས་བྱེད་སྤྲུལ་བ་རྒྱལ་བོ་སྣ་ཚོགས་
གཟུགས། དེའི་སྲས་ནམ་སྙིང་སྤྲུལ་བ་རྒྱལ་པོ་ལྷའི་དབང་ལྡན་རྣམས་ཀྱིས་ཀྱང་སེངྒེའི་
ཁྲི་ལ་བཞུགས་ནས་ལོ་བརྒྱ་རེར་ཆོས་བསྟན་ཏེ་རང་རང་གི་སྲས་རྒྱལ་སར་བཞག་ནས་
མྱ་ངན་ལས་འདས་སོ། །དེ་ནས་བཅོམ་ལྡན་འདས་ཀྱིས་རྒྱུད་དུ་ལུང་བསྟན་པ་ལྟར་ཆོས་
རྒྱལ་ལྷའི་དབང་ལྡན་གྱི་སྲས་འཇམ་པའི་དབྱངས་ཀྱི་སྤྲུལ་བ་ཆོས་རྒྱལ་འཇམ་དབྱངས་
གྲགས་པ་འཁྲུངས་ཤིང་། ལོ་བརྒྱའི་རིང་ལ་ཕལ་ཆེར་རྩ་རྒྱུད་དང་འགྲེལ་བ་བསྟན་ཅིང་སྐུ་
ཚེའི་སྨད་དུ་སྡེ་བརྒྱད་མཛད་པར་དགོངས་ནས། མི་རིང་བ་ན་ངས་གསང་ཆེན་རིགས་
གཅིག་གི་གདམས་པ་རྨད་དུ་བྱུང་བ་སྟོན་པས། ཁྱེད་རང་རྣམས་དེར་ཞུགས་མི་འདོད་
པར་རང་རང་གི་རིགས་དེ་མི་འདོར་ན། རང་རང་གི་རིགས་ལ་ཞེན་པ་རྣམས་ས་འདི་སྤོང་
ལ་ཡུལ་གཞན་དུ་སོངས་ཤིག་ཅེས་བཀའ་བགོས། དྲང་སྲོང་ཉི་མའི་ཤིང་རྟ་ལ་སོགས་པ་
དྲང་སྲོང་བྱེ་བ་ཕྲག་དང་བཞི་རང་རང་གི་རིགས་འཇོག་པར་མ་འདོད་ནས་འཕགས་
པའི་ཡུལ་དུ་འགྲོ་བར་ཆས་པས་ཡུལ་མཐའི་ནགས་སུ་སླེབས་པ་ན། རྒྱལ་པོའི་དགོངས་
པ་ལ་འདི་ལྟ་བུའི་དྲང་སྲོང་མང་བོ་ཞིག་སོང་ན་ངའི་ཆོས་འདི་རྣམ་དག་ཅིག་ཡིན་ནམ་
མིན་སྙམ་འགའ་རེས་ལོག་ལྟ་སྐྱེ་བར་དགོངས་ནས། ཁྱབ་འཇུག་དང་། ཚངས་པ་དང༌།
བ
164



བཀའ་སློབ་ཟིན་བྲིས་ཕྱོགས་བསྒྲིགས།
དྲག་པོའི་རིགས་ཐམས་ཅད་རྨོངས་པའི་ཏིང་ངེ་འཛིན་ལ་བཞུགས་པས། ཏིང་ངེ་འཛིན་
དང་སངས་རྒྱས་ཀྱི་བྱིན་རླབས་ཀྱིས་དྲང་སྲོང་ཉི་མའི་ཤིང་རྟ་ལ་སོགས་ཐམས་ཅད་མགོ་
འཁོར་ན ས་ཕྱིར་རྒྱལ་པོའི་དྲུང་དུ་བྱོན་པ་དང་། དེའི་ཚེ་རྨོངས་པ་ལས་སད་དེ་ད བང་
བསྐུར་བའི་སྣོད་རུང་དུ་གོ་ནས། དད་པ་ཆེན་པོའི་སྒོ་ནས་རིགས་ལྡན་ལ་ཞུས་པས། ནག་
པ་ཟླ་བའི་ཚེས་བཅོ་ལྔའི་ཉིན་དཀྱིལ་འཁོར་ཆེན་པོར་དྲང་སྲོང་ཉི་མའི་ཤིང་རྟ་གཙོ་བོར་
གྱུར་བའི་དྲང་སྲོང་བྱེ་བ་ཕྲག་ཕྱེད་དང་བཞི་སོགས་གདུལ་བྱ་གྲངས་ལས་འདས་པ་ལ་
དབང་བསྐུར་བ་དང་། རིགས་ཐ་དད་པ་སྣ་ཚོགས་རྡོ་རྗེའི་རིགས་གཅིག་ཏུ་བསྡུས་པར་
མཛད་པས། དེ་ནས་བཟུང་རྒྱལ་པོ་རྣམས་ལ་རིགས་ལྡན་ཞེས་མཚན་གྲགས་པ་དང་། རྩ་
བའི་རྒྱུད་སྟོང་ཕྲག་བཅུ་གཉིས་ཀྱི་དགོངས་དོན་བསྡུས་ཏེ། མེ་ཏོག་འཕྲེང་མཛེས་ཀྱི་སྡེབ་
སྦྱོར་གྱིས་བཅིངས་ཏེ་ཚིགས་སུ་བཅད་པ་སྟོང་དང་སུམ་ཅུ་བ་བརྩམས་ནས། རང་གི་སྲས་
སྤྱན་རས་གཟིགས་ཀྱི་སྤྲུལ་བ་པད་དཀར་རྒྱལ་སྲིད་ལ་བསྐོས། བསྡུས་རྒྱུད་ལ་འགྲེལ་བ་
རྩོམས་ཤིག་ཅེས་བསྐུལ་ནས་ཆོས་དབྱིངས་སུ་གཤེགས་སོ། །
དེ་ནས་པད་དཀར་ཀྱིས་བསྡུས་རྒྱུད་ཀྱི་འགྲེལ་བ་སྟོན་ཅིང་བཞུགས། དེ་ལྟར་རིགས་
ལྡན་འཇམ་དབྱངས་གྲགས་པ་སོགས་རྩ་རྒྱུད་ལས་ཇི་ལྟར་ལུང་བསྟན་པའི་ཚུལ་ནི། ལོ་འདི་
ནས་ནི་དྲུག་བརྒྱ་ན། །དྲང་སྲོང་རྣམས་ནི་སྨིན་དོན་དུ། །འཇམ་དབྱངས་མི་བདག་གྲགས་པ་
ནི། །ཤམྦྷ་ལ་ཞེས་བྱ་བར་བྱོན། ཞེས་དང༌། ཆོས་རྒྱལ་བདུན་ལུང་བསྟན་པ་ཡང་། ཡུལ་འདིར་
དྲང་སྲོང་རིགས་སོགས་ལ། །སངས་རྒྱས་ལམ་ནི་གསལ་བྱེད་པ། །ཟླ་བ་ལྷ་དབང་གཟི་བརྗིད་
ཅན། །ཟླ་བས་བྱིན་དང་ལྷའི་དབང་ཕྱུག །སྣ་ཚོགས་གཟུགས་དང་ལྷའི་དབང་ལྡན། །གྲགས་
པ་པད་དཀར་རིམ་པའོ། །ཞེས་མཚན་སྒྲ་དང་བཅས་སྟེ་རིགས་ལྡན་རྣམས་རིམ་པར་བྱོན་
པ་ལུང་བསྟན་ཏོ། །རིགས་ལྡན་པད་མ་དཀར་བོས་རང་གི་སྲས་བཟང་བོ་དང་། དེའི་སྲས་
རྣམ་རྒྱལ། དེའི་སྲས་བཤེས་གཉེན་བཟང་བོ། དེའི་སྲས་རིན་ཆེན་ཕྱག་དང་། དེའི་སྲས་ཁྱབ་
འཇུག་སྦས་པ། དེའི་སྲས་ཉི་མ་གྲགས། དེའི་སྲས་ཤིན་ཏུ་བཟང་བོ་བདུན་གྱིས་ལོ་བརྒྱ་རེ་ལ་
165



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆོས་བསྟན་ཅིང་ཁྲིར་བཞུགས། དེའི་སྲས་རིགས་ལྡན་རྒྱ་མཚོ་རྣམ་རྒྱལ་ཁྲིར་བཞུགས་པའི་
ལོ་དེར་འཕགས་པའི་མ་ཁ་ཞེས་བྱ་བར་ཀླ་ཀློའི་ཆོས་ཐོག་མར་དར་ཞིང་རིགས་ལྡན་འདིས་
ལོ་བརྒྱ་དང་གྱ་གཉིས་ཀྱི་བར་དུ་ཆོས་བསྟན་ཅིང་བཞུགས་ནས་རང་གི་སྲས་རྒྱལ་དཀའ་
ཁྲིར་བསྐོས། རིགས་ལྡན་འདི་ནས་རྩིས་གཞི་བརྩམས་ཤིང་། དགོས་པའི་དབང་གིས་ལོ་
གཉིས་བརྒྱ་ཉེར་གཅིག་ལ་བཞུགས་ཤིང་ཆོས་བསྟན་པ་དང་། དེའི་ཕྱི་ལོའི་མེ་ཡོས་ལོ་ནས་
རབ་བྱུང་ཞེས་ལོ་རྒན་དྲུག་ཅུ་བསྐོར་བའི་རྩིས་འགོ་ཚུགས། རྒྱལ་དཀའི་སྲས་ཉི་མ་ཁྲིར་
ཕེབས་ནས་ལོ་བརྒྱར་བཞུགས། དེའི་སྲས་སྣ་ཚོགས་གཟུགས། དེའི་སྲས་ཟླ་བའི་འོད། དེའི་
སྲས་མཐའ་ཡས་དང་། དེའི་སྲས་དཔལ་སྐྱོང་། དེའི་སྲས་མ་འགག་པ་ཁྲིར་བཞུགས་ནས་ལོ་
དྲུག་ཅུ་རེ་དྲུག་ཡིན། དེའི་སྲས་མིའི་སེང་གེ དེའི་སྲས་དབང་ཕྱུག་ཆེན་པོ། དེའི་སྲས་མཐའ་
ཡས་རྣམ་རྒྱལ། དེའི་སྲས་དྲག་པོ་འཁོར་ལོ་ཅན་ཡིན། རིགས་ལྡན་འདི་བ་ཁྲིར་ཕེབས་ནས་
ལོ་ལྔ་བཅུ་ན་ཀླ་ཀློ་དང་གཡུལ་བཀྱེས་ཏེ་ཀླ་ཀློ་རྣམས་རྨེག་མེད་དུ་བཅོམ་ནས་འཛམ་བུ་
གླིང་གི་ལྷོ་བྱང་གཉིས་ཀ་དབང་དུ་བྱས་ནས་ཆོས་ཤིན་ཏུ་དར་བར་མཛད་པའི་ལུང་བསྟན་
ཡོད། སྐབས་དེར་གཡུལ་དུ་ཤི་བའི་སྲོག་ཆགས་གྲོག་མ་ཚུན་ཆད་ཀྱང་ངན་སོང་གི་གནས་
སུ་མི་གཏོང་བར་གསུངས། དེ་ལྟ་བུའི་རིགས་ལྡན་ཉི་ཤུ་རྩ་ལྔ་བོ་ཐམས་ཅད་ཀྱང་རང་ག་བ་
མ་ཡིན་པར་བྱང་ཆུབ་སེམས་དཔའི་སྤྲུལ་བ། སྐྱེས་སྟོབས་ཀྱི་ཡོན་ཏན་དང་ལྡན་པ་ཤ་སྟག་
ཡིན་པ་རྩ་རྒྱུང་ལས་དངོས་སུ་མཚན་སྒྲ་དང་བཅས་ལུང་བསྟན་ཡོད། དེ་དག་ནི་ཤམྦྷ་ལར་
དུས་འཁོར་ཇི་ལྟར་དར་བའི་ཚུལ་ལོ། ། །
སྤྱིར་ཐུབ་པའི་བསྟན་པ་ལོ་ལྔ་སྟོང་དུ་གནས་པ་མདོ་སྡེ་རྣམས་སུ་གསུངས་པ་བཞིན་དུ་
ཚུལ་འདི་ཉིད་ཀྱང་ཤིན་ཏུ་མཐུན་པ་ཡིན་ཏེ། སྟོན་པའི་བསྟན་པ་ལ་དུས་བཞི་སྔ་ཕྱི་གཉིས་
འབྱུང་བར་བཤད་པས། གླིང་འདིར་དུས་བཞི་སྔ་མ་ལོ་སུམ་སྟོང་ཉིས་བརྒྱ་ང་བཅུ་རྩ་ལྔ་དང་།
དུས་བཞི་ཕྱེ་མར་ལོ་སྟོང་དང་བརྒྱད་བརྒྱ་བསྡེབས་པས་ལོ་ལྔ་སྟོང་ང་བཅུ་རྩ་ལྔ་འབྱུང་
བའི་སྟེང་དུ་སྟོན་པ་སངས་བཅོམ་ལྡན་འདས་མྱ་ངན་ལས་འདས་པའི་བར་ལོ་བཞི་བཅུ་
] (x6



བཀའ་སློབ་ཟིན་བྲིས་ཕྱོགས་བསྒྲིགས།
རྩ་དྲུག་སྟེ་ལྔ་སྟོང་དགུ་འབྱུང་བ་དང་། ཕྲ་ཞིབ་རྩིས་ཁྱ ད་ཀྱི་དབང་གིས་ལོ་དགུ་ལས་མི་
མཐུན་པ་ཆེན་པོ་བྱུང་མེད་པ་དེ་འདྲ་རེད། འོ་ན་མདོ་སྡེ་འགའ་ཞིག་ཏུ་བསྟན་པའི་གནས་
ཚད་ལོ་སྟོང་དང་། གཉིས་སྟོང་དང་ཕྱེད་གཉིས་སྟོང་དུ་གསུངས་ཡོད་པ་ཅི་ཡིན་སྙམ་ན།
དེ་དག་ནི་འབྲས་དུས་སོགས་དགོངས་གཞི་དང་དགོས་པ་ཁྱད་པར་ཅན་ཞིག་ཡིན་ཞིང་།
དེ་ལྟར་མ་བྱས་ན་རྒྱ་བོད་ཧོར་གསུམ་གྱི་ཡུལ་གྲུ་ཀུན་ཏུ་བསྟན་པ་ཚུལ་བཞིན་དུ་དར་བ་
ཡང་དཀའ་བའི་ཕྱིར་དྲངས་དོན་དགོངས་པ་ཅན་ནོ། ། འདི་ཡན་ཆད་ཀྱི་ལོ་རྒྱུས་ནི་སྣང་
བ་མཐའ་ཡས་ཐུགས་རྗེའི་གཏེར་ཆེན་ཁོང་ཉིད་ཀྱི་གསུང་བཤད་ཟིན་བྲིས་ཤིག་ཡོད་པ་
དེ་ཁོང་གི་གསུང་བཤད་ཡིན་པས་ཕན་ཡོན་ཡང་ཚེ་རྒྱུ་རེད་བསམ་ནས་བཏོན་པ་ཡིན། །
རྒྱ་གར་དུ་དར་ཚུལ་ནི། རྒྱ་གར་དུ་རྒྱལ་པོ་གསུམ་གྱི་རིང་ལ་བྱུང་། རྡོ་རྗེ་གདན་དབུས་
སུ་བྱས་ནས་དེའི་ཤར་ཕྱོགས་ན་ག་ཛ་པ་ལ་སྟེ་གླང་བོ་ཆེ་སྐྱོང་བའི་རྒྱལ་པོ། ལྷོ་ཕྱོགས་སུ་ན་
ར་པ་ལ་སྟེ་མི་སྐྱོང་པའི་རྒྱལ་པོ་དང་། ནུབ་ཕྱོགས་ན་ཨ་ཤྭ་པ་ལ་སྟེ་རྟ་སྐྱོང་བའི་རྒྱལ་པོ་ཞེས་
པ་ཡོད་པ་རྒྱལ་པོ་དེ་གསུམ་གྱི་རིང་ལ་དུས་འཁོར་རྒྱ་གར་དུ་བྱུང་། དེ་ལ་ཤར་ཕྱོགས་སུ་ཡུལ་
སྡེ་ལྔ་ཡོད་པའི་ནང་ནས་ཤར་ཕྱོགས་པཉྩགོ་ཊ་ཞེས་གྲགས་པའི་ཨོ་རྩི་པར་འཁྲུངས་པའི་སློབ་
དཔོན་ཆེན་པོ་ཙི་ལི་པཎྜི་ཏ་ཞེས་པ་དུས་འཁོར་བླ་བརྒྱུད་ཀྱི་ནང་དུ་ཡང་ཧ་ཅང་གཙོ་བོ་ཞིག་
སྟེ། ཁོང་གིས་སྡེ་སྣོད་གསུམ་ལ་ཧ་ཅང་སྦྱངས་ཤིང་བི་ཀྲ་མ་ལ་ཤི་ལ་དང་ནཱ་ལེནྡྲ་རྣམས་སུ་
སངས་རྒྱས་ཀྱི་བསྟན་པ་རྒྱ་ཆེར་སྤེལ། དེ་དག་ཏུ་ཡོད་པའི་བསྟན་བཅོས་དང་པོ་ཏི་རྣམས་
ལ་ཞིབ་གཟིགས་མཛད་པས། སྤྱིར་སྙིགས་དུས་ཀྱི་ཚེ་ཐུང་གཅིག་ཏུ་སངས་རྒྱས་པ་ལ་སྔགས་
ཀྱི་ཐེག་པ། ཁྱད་པར་དུ་བྱང་ཆུབ་སེམས་འགྲེལ་དགོས་པར་གཟིགས་ཤིང་། སྐབས་དེར་
འཕགས་ཡུལ་ན་དེ་མེད་ཅིང་ཤམྦྷ་ལར་ཡོད་པ་མཁྱེན་ནས་ཡིད་དམ་ལ་གསོལ་བ་རྩེ་གཅིག་
ཏུ་བཏབ་པས། ཡི་དམ་ལྷས་ལུང་བསྟན་པ་ལྟར་ཕྱིའི་རྒྱ་མཚོར་ཚོང་བར་འགྲོ་བ་རྣམས་
ད ང་འགྲོགས་ནས་ཤམྦྷ་ལར་སོང་། བར་སྐབས་ཤིག་ནས་ལམ་སོ་སོར་ཞུགས་སྟེ། སློབ་
དཔོན་གར་འགྲོ་ལམ་མ་རྙེད་པ་དང་། རི་ཞིག་ལ་འཛེགས་པ་ན་རིགས་ལྡན་གྱི་སྤྲུལ་བའི་
167



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ་
མི་ཞིག་དང་འཕྲད། མི་དེས་ཁྱེད་རང་གང་ལ་འགྲོ་ཞེས་དྲིས་པ་ན། སློབ་དཔོན་གྱིས་ང་
ཤམྦྷ་ལར་བྱང་ཆུབ་སེམས་འགྲེལ་གྱི་སྐོར་འཚོལ་དུ་འགྲོ་བ་ཡིན་གསུངས། མི་དེས་དེ་ནི་
ཤིན་ཏུ་བགྲོད་དཀའ་བའི་ཡུལ་ཡིན་པས། ཁྱེད་དེར་འགྲོ་ཐུབ་རྒྱུ་མ་རེད། དེ་བས་འདི་ན་
བྱང་ཆུབ་སེམས་འགྲེལ་གྱི་སྐོར་སོགས་ཐམས་ཅད་ཀྱི་རྒྱུད་པ་ཡོད་ན་ཁྱེད་ཀྱིས་ཉན་རྒྱུ་ཡིན་
ནམ་ཞེས་དྲིས་པ་ལ། སློབ་དཔོན་གྱིས་རིགས་ལྡན་གྱི་སྤྲུལ་བ་ཡིན་པ་ངོས་ཟིན་ནས་ཕྱག་དང་
མཎྜལ་ལ་སོགས་ཕུལ་ནས་གསོལ་བ་བཏབ་པ་ལ་དབང་མན་ངག་དང་བཅས་པ་རྫོགས་པར་
གནང་སྟེ། མེ་ཏོག་སྤྱི་བོར་བཞག་ནས་བྱང་ཆུབ་སེམས་དཔའི་སྐོར་མ་ལུས་པ་ཤེས་པར་
གྱུར་ཅིག་ཅེས་བྱིན་རླབས་མཛད་པ་ཙམ་གྱིས་བྱང་ཆུབ་སེམས་འགྲེལ་གྱི་སྐོར་མཐའ་དག་
ཐུགས་སུ་ཆུད། ཚུར་ལམ་ཚོང་བ་དང་འགྲོགས་ཏེ་རྒྱ་གར་དུ་བྱོན་ནས་དུས་ཀྱི་འཁོར་ལོའི་
ཆོས་སྐོར་རྒྱ་ཆེར་སྤེལ་བར་མཛད། དེ་ནི་ཤམྦྷ་ལ་ནས་ཐོག་མར་སྤྱན་འདྲེན་པ་བོ་ཡིན། སློབ་
དཔོན་དེ་ལ་སློབ་མ་བསམ་གྱིས་མི་ཁྱབ་པ་མང་བོ་བྱུང་བའི་ནང་ནས་ཡུལ་ཤར་ཕྱོགས་བྷངྒ་
ལར་འཁྲུངས་པའི་པཎྜི་ཨ་ཙརྱ་ཞེས་པ་ལ་འདིའི་ཆོས་སྐོར་རྫོགས་པར་གནང་། དེས་བལ་
ཡུལ་དུ་འཁྲུངས་པའི་སློབ་དཔོན་དུས་ཞབས་པ་ཆེན་པོ་ལ་གནང་། དེས་རྗེ་བཙུན་སྒྲོལ་
མ་ལ་གསོལ་བ་བཏབ་ཏེ་ཤམྦྷ་ལར་བྱོན་པར་བཞེད་པ་ལ་སྤྱན་རས་གཟིགས་ཀྱི་སྤྲུལ་བས་
ལམ་བར་ནས་བསུ་བ་མཛད། ཤམྦྷ་ལར་ཁྲིད་ནས་རིགས་ལྡན་རྒྱལ་པོ་མ་ལ་ཡའི་སྐྱེད་ཚལ་གྱི་
སྤྲུལ་བའི་དཀྱིལ་འཁོར་ཆེན་པོར་དབང་བསྐུར། རྒྱུད་འགྲེལ་མན་ངག་དཔེ་དང་བཅས་པ་
ཆབས་ཅིག་ཏུ་བསྩལ་བས། འདི་ནས་རྒྱུད་པའི་བཤད་ཚུལ་ཡང་ཡོད། གང་ལྟར་ཤམྦྷ་ལ་
ནས་རྒྱ་གར་དུ་དར་བའི་ཚུལ་གཉིས་ཡོད་པ་དེ་ལྟར་རེད།
འདིའི་བརྒྱུད་པ་ལ་རྭ་ལུགས་དང་འབྲོ་ལུགས་ཞེས་གཉིས་སུ་གྲགས་པ་ནི། ལོ་ཙཱ་བའི་
དབང་གིས་བརྒྱུད་པ་མི་འདྲ་བ་གཉིས་བྱུང་ཞིང་། དང་བོ་འབྲོ་ལུགས་ཀྱི་བརྒྱུད་པ་བྱུང་
ཚུལ་ནི། གོང་དུ་བཤད་པའི་དུས་ཞབས་པ་ཆུང་ངུའི་སློབ་མ་ཁ་ཆེའི་ཟླ་བ་མགོན་པོ་ཞེས་
ཁ་ཆེའི་ཡུལ་དུ་བྲམ་ཟེ་རིགས་ལས་འཁྲུངས་ཤིང་
། ཡབ་ཀྱི་ཆོས་ལུགས་མུ་སྟེགས་པ་དང་
བྱ
ས་པ་དང
168



བཀའ་སློབ་ཟིན་བྲིས་ཕྱོགས་བསྒྲིགས།
ཡུམ་གྱི་ཆོས་ལུགས་ནང་བ་བ་ཡིན། རིགས་ཀྱི་དབང་གིས་མུ་སྟེགས་ལ་བསླབས་ཏེ་ལོ་བཅུ་
གཉིས་ན་མཁས་པར་གྲགས། ཡུམ་གྱིས་ངའི་ཆོས་ཀྱང་བསླབ་དགོས་གསུངས་པ་ལྟར་ཁ་
ཆེའི་བྲམ་ཟེ་སྤྱན་ཕྱེ་བའི་པཎྜི་ཏ་ལ་ཉན་དུ་བཅུག་པས། དེ་ལས་ཆོས་མང་དུ་གསན། དེའི་
ཚེ་སློབ་དཔོན་ཆེན་པོ་དུས་ཞབས་པའི་སློབ་མ་འདུལ་བའི་འབྱུང་གནས་བློ་གྲོས་ཀྱིས་དུས་
འཁོར་གྱི་དཔེ་དབང་མདོར་བསྟན་དང་དབང་གི་རབ་བྱེད་ཀྱི་འགྲེལ་བ་སོགས་བྲམ་ཟེ་
ཞབས་ལ་བསྐུར་བྱུང་བ་གཟིགས་པས། དུས་འཁོར་ལ་ཤིན་ཏུ་མོས་ཏེ་མ་ག་དྷར་བྱོན་ནས་
དུས་ཞབས་པ་རྣམ་གཉིས་དང་མཇལ་ཏེ། བཤད་འགྲེལ་སྐོར་གསུམ་སོགས་གདམས་ངག་
མ་ལུས་པ་གསན། དེ་དུས་ཁ་ཆེར་བྲམ་ཟེ་ཞིག་ལ་ཁྱེའུ་ཞིག་བཙས་པ། མིང་ལ་ཁ་ཆེ་ཟླ་
མགོན་དུ་བཏགས། དེ་ནི་བློ་ཤིན་ཏུ་རྣོ་བ་ཉིན་རེར་ཚིགས་སུ་བཅད་པ་བཅུ་དྲུག་རེ་འཛིན་
ནུས་པ་ཞིག་བྱུང་བ་ལ། ཡབ་ཀྱི་ཆོས་ལུགས་མུ་སྟེགས་པའི་གྲུབ་མཐའ་ལོ་བཅུ་གཉིས་
ལ་སྦྱངས་པས་མཁས་པར་གྱུར། ཡུམ་གྱིས་ནང་བ་སངས་རྒྱས་ཀྱི་ཆོས་ཀྱང་སློབ་དགོས་
ཟེར་ནས་ཁ་ཆེ་བྲམ་ཟེ་ཞབས་ཞེས་བྱ་བའི་པཎྜི་ཏ་ལ་སློབ་ཏུ་བཅུག ཟླ་དགོན་དེ་གཟུགས་
ཤིན་ཏུ་མཛེས་པས། སློབ་དཔོན་གྱི་སྲས་མོས་ང་དང་ལྷན་ཅིག་འགྲོགས་ནས་ཆོས་ཉན་
དགོས་ཟེར་བ་ལ། དེ་ལྟར་ཁས་བླངས་ནས་ཆོས་མང་དུ་གསན་ནོ། ། དེའི་ཚེ་དུས་ཞབས་
པ་ཆེན་པོའི་སློབ་མ་འདུལ་བའི་འབྱུང་གནས་བློ་གྲོས་ཀྱིས་དབང་མདོར་བསྟན་དང་།
དབང་གི་རབ་བྱེད་ཀྱི་འགྲེལ་བ་རྣམས་བྲམ་ཟེ་ཞབས་ལ་བསྐུར་བྱུང་བ་བླ་མས་གླེགས་
བམ་དེ་སྤྱི་བོར་བཞག་ནས་སྨོན་ལམ་བཏབ། སློབ་མ་རྣམས་ཀྱིས་ཆོས་དེ་ཅི་ལགས། བདག་
ཅག་རྣམས་ལའང་གནང་བར་ཞུ་ཞུས་པས་གསང་སྔགས་ཀྱི་རྒྱུད་ཟབ་མོ་ཞིག་འདུག་སྟེ།
ངས་མ་ཐོབ་པས་བཤད་མི་རུང་གསུངས་ནས་གླེགས་བམ་གནང་བ་ཟླ་མགོན་གྱིས་གཟིགས་
པས་ཤིན་ཏུ་དད་པར་གྱུར་ཏེ་མ་ག་དྷར་བྱོན་ནས་དུས་ཞབས་པ་ཆེ་ཆུང་ལ་སེམས་འགྲེལ་
སྐོར་གསུམ་ཆ་ལག་དང་བཅས་པ་ཡོངས་རྫོགས་ཞུས་སོ། །ཞེས་གསུངས་སོ། །
དུས་ཞབས་ཆེ་ཆུང་གཉིས་ཀྱིས་མཛད་པའི་དུས་འཁོར་གྱི་སྐོར་བོད་ལ་མང་དུ་བསྒྱུར་
169



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ་བསྟན་འགྱུར་གྱི་ཁྲོད་དུ་ད་ལྟའང་བཞུགས་ཡོད། དེ་ནས་ཟླ་བ་མགོན་པོ་དང་དུས་དེར་
པཎྜི་ཏ་ཆེན་པོར་གྲགས་པ་རཏྣ་བཛྲ་གཉིས་རྩོད་པ་བྱས་པས་ཟླ་བ་མགོན་པོ་རྒྱལ། པཎྜི་
ཏས་འོ་སྐོལ་གཉིས་རྩོད་པ་བྱས་པས་ང་ཕམ་སོང་། ང་ལ་སློབ་མ་མང་བོ་ཡོད་པ་དེ་ཚོ་
ཡང་ང་ལ་མི་དད་པ་བྱས་སོང༌། ཁྱོད་ས་འདི་ནས་མ་འདུག་པར་གཞན་དུ་སོང་ཞིག་ཅེས་
བསྐུལ་བ་ན། ཁོང་གིས་ཀྱང་ཁས་བླངས་ཏེ་བོད་དུ་བྱོན། སྤྱིར་ན་སྐྱེས་བུ་དམ་པ་དེ་ལྟ་བུ་
ཚོ་ལ་གཅིག་གིས་གཅིག་ལ་ཕྲག་དོག་འགྲན་སེམས་དང་སློབ་མ་རྩོད་རྒྱུ་གང་ན་ཡོད་དེ།
ཁོང་བོད་དུ་བྱོན་ནས་དུས་ཀྱི་འཁོར་ལོའི་ཆོས་ཚུལ་ལ་སོགས་སྟོན་དགོས་པའི་དུས་ལ་
བབས་པར་གཟིགས་ནས། ཐུགས་མི་མཐུན་པའི་ཚུལ་གྱིས་བོད་དུ་སོང་ཞིག་ཅེས་བཀའ་
བ གོས་པ་རེད། བོད་དུ་དུས་འཁོར་གྱི་ལུགས་མང་བོ་བསྒྱུར་བ་ཡོད་ཀྱང༌། གྲགས་ཆེ་བ་
ནི་འབྲོ་ལོ་ཙཱ་བ་དང་། རྭ་ཆོས་རབ་གཉིས་ཡིན། ཁ་ཆེའི་ཟླ་བ་མགོན་པོ་བོད་དུ་བྱོན་
ནས་ཁ་རག་གི་གཉོས་ལོ་ཙཱ་བ་དང་མཇལ། རྒྱུད་འགྲེལ་དྲི་མེད་འོད་བསྒྱུར་བ་དང་གསེར་
སྲང་བརྒྱ་འབུལ་བར་ཁ་ཆད་བྱས་པས། པཎྜི་ཏ་མ་མགུ་བར་ཕྱེད་ཙམ་བསྒྱུར་བ་ལས་
འཕྲོ་བསྣམས་ནས་འཕན་ཡུལ་གྲབ་ཅེས་བྱ་བའི་ལུང་བར་བྱོན། ཞང་ཕུ་ཆུང་བ་ཞེས་
མཁས་པ་ཆེན་པོ་ཞིག་ཡོད་པ་དེས་བླ་མར་བཟུང་། དེ་གཉིས་ཀྱིས་འགྲེལ་ཆེན་ཡོངས་སུ་
རྫོགས་པ་བསྒྱུར། དེའི་ཚེ་ཁ་རག་གི་གཉོས་ལོ་ཙཱ་བས་ཞང་ཕུ་ཆུང་བ་ལ་ངའི་བླ་མ་འཕྲོག་
པས། འོ་སྐོལ་གཉིས་མཐུ་འགྲན་དེ་ཁྱོད་མེད་པར་བྱའོ་ཞེས་འཕྲིན་བཏང་། ཞང་གིས་
ང་ཁྲོ་བོ་བརྒྱའི་མཚོན་གྱིས་རྡེག་ཀྱང་མི་འཇིགས། ལྷ་མོ་བརྒྱ་ཡི་འཛུམ་བསྟན་ཀྱང་མི་
ཆགས་ཞེས་གསུངས་ཏེ། པཎྜི་ཏ་ལ་ཞབས་ཏོག་ཡུན་རིང་མཛད། གཉོས་སྟོན་ཡེ་ཤེས།
གཏེར་སྟོན་གྲ་བ་མངོན་ཤེས་དང་རྗེ་ཚུལ་ཁྲིམས་རིན་ཆེན། མང་ཡུལ་བ་སྟོན་པ་སྲི་ཐར།
སྨོན་གྲོལ་འཇམ་སྒོམ་པ་ལ་སོགས་པས་ཞབས་ཏོག་རྒྱ་ཆེར་བྱས་ཀྱང་ཆོས་ཚུལ་ཡོངས་སུ་
རྫོགས་པ་མ་གནང་བར། འཕན་ཡུལ་བཀྲ་ཤིས་བྱ་བར་འཁྲུངས་པའི་སྒོམ་པ་དཀོན་
མཆོག་ཅེས་པ། རྩིས་མངོན་པ་སྨན་དཔྱད་སོགས་ལ་ཤིན་ཏུ་མཁས་པ་ཞིག་ཡོད་པ་དེ་
17()



བཀའ་སློབ་ཟིན་བྲིས་ཕྱོགས་བསྒྲིགས།
ལ་དུས་འཁོར་སོགས་ཆ་ཚང་བ་གནང་། གདམས་ངག་ཐམས་ཅད་དེ་ལ་གཏང། འཕན་
འགྲོ་ཡུལ་དུ་འཁྲུངས་པ་སྒྲོ་སྟོན་རྣམ་ལ་བརྩེགས་ཞེས་བྱ་བ་དགུང་ལོ་ཉི་ཤུ་རྩ་དྲུག་ནས་
ལྔ་བཅུ་རྩ་དགུའི་བར་དུ་དགེ་བཤེས་ལོ་རོ་བ་བསྟེན་ནས་སློབ་གཉེར་མཛད། ལོ་རོ་བའི་
ཞལ་ནས་མཆིམས་འདི་སྔགས་པ་ཆེན་པོ་ཞིག་ཡོད་པ་ལ། འདི་ན་ནིང་ཙ་ན་རྡོ་རྗེ་འཛིན་
པ་དང་འདྲ། ང་བ་གླང་དང་འདྲ། འོན་ཀྱང་དུས་ད་ལྟ་ང་ལོ་ཙཱ་བ་ཆེན་པོ་ཤཱཀྱ་བརྩོན་
འགྲུས་དང་། འབྲོག་མི་ཤཱཀྱ་ཡེ་ཤེས། འ གོས་ཁུག་པ་ལྷས་བཙས་གསུམ་ལ་ཐུག་པས།
ང་ཡང་སྔོན་གྱི་སྔགས་པ་དེ་དང་འདྲ། ད་དུང་དུས་འཁོར་ཞེས་པ་ཞིག་དང་འཕྲད་ན་
ང་བ་གླང་དང་འདྲ་བ་མ་རེད་གསུངས་པས། རྣམ་ལ་བརྩེགས་དུས་འཁོར་ལ་ཤིན་ཏུ་
དད་དེ། པཎྜི་ཏ་ལ་གསེར་སྲང་བཅུ་གཉིས་དང་རྟ་གཅིག་གི་ཕྱག་རྟེན་ཕུལ། ཞབས་ཏོག་
ཡུན་རིང་ཕུལ་ཀྱང་ཟུར་ཙམ་ཡང་མ་གནང་། དེ་ནས་བླ་མ་དཀོན་བརྩེགས་ལ་འབུལ་
བ་ཕྲན་ཙམ་ཞིག་ཕུལ་ཏེ་ཞུས་པས་ཁོང་གིས་ཆོས་སྐལ་ཡོངས་སུ་རྫོགས་པ་གནང་ཞིང་།
སྟོང་གཟུགས་མངོན་དུ་གྱུར་བ་སོགས་ཉམས་རྟོགས་ཚད་མེད་པ་འཁྲུངས། ཉིད་ཀྱི་ཐུགས་
སྲས་སྒྲོ་སྟོན་ནི། འཕན་ཡུལ་གྱི་སྒྲོ་རིང་དུ་སྐུ་འཁྲུངས། རྟེན་དགེ་བསྙེན་ན་བཟའ་དཀར་
བོ་ཅན། དགུང་སོ་ཉེར་དྲུག་པ་ལ་གཡུ་རྙིང་ཆེ་ཆུང་ཕུལ་གང་རྒྱུགས་སུ་བསྣམས་ནས།
ལེང་འབྲོག་འགོས་གསུམ་གྱི་སློབ་མ་དགེ་ལོ་རོ་བའི་དྲུང་དུ་བྱོན་ཏེ། དགུང་ལོ་ང་བརྒྱད་
ཀྱི་བར་དུ་ཕར་ཚད་མངོན་གསུམ། བྱ་སྤྱོད་རྣལ་གསུམ། བདེ་དགྱེས་གསང་གསུམ། སྒྱུ་
ཐོད་གདན་གསུམ་སོགས་ལ་སློབ་གཉེར་མཛད་དོ། ། །
དགེ་བཤེས་ལོ་རོ་བའི་ཞལ་ནས་མཆིམས་སྔགས་པ་ཆེན་པོ་ཞིག་ཡོད་པ་ལ་འདི་ན་
ནིང་ཙ་ན་རྡོ་རྗེ་འཛིན་པ་དང་འདྲ། ང་བ་ལང་དང་འདྲ། འོན་ཀྱང་དུས་ཕྱིས་ང་ཡིས་
ཀྱང་ལོ་ཙཱ་བ་ཆེན་པོ། ལེང་ཤཱཀྱ་བརྩོན་འགྲུས། འབྲོག་མི་ཤཱཀྱ་ཡེ་ཤེས། འགོས་ཁུག་པ་
ལྷས་བཙས་གསུམ་ལ་གཏུགས་པས་རྡོ་རྗེ་འཛིན་པ་དང་འདྲ་བར་སོང་སྟེ། དུས་འཁོར་
ཤེས་པ་ཞིག་དང་ཐུག་ན་ད་དུང་བ་གླང་དང་འདྲ་བར་མི་འདུག་གསུངས་པས། བླ་མ་
171



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གནམ་ལ་བརྩེགས་དུས་འཁོར་ལ་ཤིན་ཏུ་དད་པར་གྱུར་ཏེ། དུས་འཁོར་སུ་ཡིས་ཤེས་
དྲིས་པར་པཎྜི་ཏ་སོ་མ་ནཱ་ཐས་མཁྱེན་ཟེར་བས། དེ་མ་ཐག་དེར་སོང་སྟེ་པཎྜི་ཏ་ལ་གསེར་
སྲང་བཅུ་གཉིས་དང་རྟ་ནག་པོ་གཅིག་ཕུལ་ནས་ཞབས་ཏོག་ཡུན་རིང་དུ་བྱས་པས་དབང་
དང་སོར་བསམ་གནང་སྟེ་ཉམས་རྟོགས་ཁྱད་པར་ཅན་འཁྲུངས། ཆོས་གཞན་མ་ཐོབ།
སྒོམ་པ་དཀོན་མཆོག་བསྲུངས་ལ་གསེར་ཉུང་ཤས་ཤིག་ཕུལ་ནས་ཞུས་ཀྱང་པཎྜི་ཏའི་
བཀའ་རྒྱ་ཡོད་གསུངས་ནས་མ་གནང་། དེ་ནས་པཎྜི་ཏ་རྒྱ་གར་དུ་གཤེགས་པའི་ཤུལ་
དུ་འཕན་ཡུལ་ཡར་མའི་འདའི་སྣོར་བཟང་དུ་ལོ་གསུམ། ཡེར་བར་ལོ་གསུམ་དུ་བླ་མ་ལྷ་
རྗེའམ་སྒོམ་པ་དཀོན་མཆོག་བསྲུངས་ལ་ཞུས་པས། སེམས་འགྲེལ་སྐོར་གསུམ་མན་ངག་
དང་བཅས་པ་ཡོངས་རྫོགས། གསང་འདུས་འཕགས་ལུགས་སྐོར་སོགས་བུམ་པ་གང་བྱོའི་
ཚུལ་དུ་བསྩལ། ཕྱིས་པཎྜི་ཏ་བོད་དུ་བྱོན་པའི་དུས་གཞན་དག་ཏུ་ལྷ་རྗེ་སྒོམ་པས་སྒྲོ་སྟོན་
ལ་གཞུང་གདམས་ངག་ཐམས་ཅད་བྱིན་ནས་ཁོ་རང་གཤེགས་སོ་ཞེས་ཞུས་པས། པཎྜི་
ཏ ས་སྒྲོ་སྟོན་ལ་ད་ཤོག་ཅིག་ཆོས་སྦྱིན་གྱི་ཡིན་གསུངས་པ་ལ་གཞོན་པའི་དུས་སུ་ནི་མ་
གནང༌། ད་རྒས་པ ས་མི་ཞུ་ལགས་ཞུས་པས། ཁྱོད་དཀོན་མཆོག་བསྲུངས་ཀྱི་ཆོས་ཀྱིས་
ངོམས་འདུག་སྟེ། དེ་ང་ལས་མ་བྱུང་ན་སུ་ལས་བྱུང་གསུངས་ནས་ཕྱག་འབེབ་གནང་། སྒྲོ་
སྟོན་གྱིས་དེ་ཤིན་ཏུ་བདེན་ལགས། བླ་མ་ཆེན་པོའི་བཀའ་དྲིན་ལགས་ཞུས་པས། ཆོས་གང་
གང་བྱིན་གསུངས་པ་ལ། འདི་དང་འདི་རྣམས་གནང་ལགས་ཞུས་པས། དེ་ལས་ལྷག་
པ་ང་ལའང་མེད། ཐམས་ཅད་ཚང་འདུག་ད་གཞན་ལ་མ་སྟེར། སྟེར་རེའི་མནའ་སྐྱོལ་
གསུངས་ནས་ཕྱག་ཕྲེང་སྐེ་ལ་བཅུག་པ་ན། བླ་མས་ནི་རྫོགས་པར་མ་གནང་། སྒོམ་པ་
ལ་ཞུས་པ་ལགས་མོད་ཞུས་པས། ཕྱག་ཕྲེང་ཕུད་དེ་ངན་པ་འདི་གསུངས་ནས་དབུ་ལ་བྱེ་
མ་སྤར་གང་བཏབ། ད་ཆུད་ཟོས་སུ་མ་གཏོང་གསུངས་པ་ལ། དེ་སྐད་གསུངས་མི་འཚལ།
ཆུད་ཅི་ལ་བཟན་ཞེས་ཞུས་ཏེ། བཀུར་སྟི་དུ་མ་མཛད་ནས་པཎྜི་ཏ་མཉེས་པར་མཛད།
མདོར་ན་དེས་པཎྜི་ཏ་དང་སྒོམ་པ་གཉིས་ཀ་ལ་སེམས་འགྲེལ་སྐོར་གསུམ་གཞུང་གདམས་
172



བཀའ་སློབ་ཟིན་བྲིས་ཕྱོགས་བསྒྲིགས།
ངག་ཆ་ལག་དང་བཅས་པ་མ་ལུས་པ་གསན། དགུང་ལོ་བདུན་ཅུ་དོན་གཉིས་བཞེས་
པ་ན་གྲུབ་ཆེན་ཡུ་མོ་ལ་ཆོས་སྐོར་རྫོགས་པར་གནང་སྟེ། དགུང་ལོ་བརྒྱད་ཅུ་བ་ལ་དགོངས་
པ་ཆོས་ཀྱི་དབྱིངས་སུ་སྙོམས་པར་ཞུགས་སོ། །
དེ ས་གངས་ཏི་སིའི་ཉེ་འདབས་ཀྱི་འབྲོག་སྡེ་ཞིག་ཏུ་འཁྲུངས་པའི་རྔམ་ཁྲོམ་པ་
རྒྱལ་པོའི་སྲས་ཡུ་མོ་མི་སྐྱོད་རྡོ་རྗེ་ཞེས་པ། བླ་མ་སོག་འདུལ་བ་འཛིན་པ་བཅས་མང་བོ་
བསྟེན་ནས་མངོན་པ་དང་འདུལ་བ་སོགས་ལ་མཁས་པར་གྱུར་བ་དེ་ལ་དུས་ཀྱི་འཁོར་
ལོའི་ཆོས་བཀའ་མ་ལུས་པ་བྱིན། འདི་བས་གསལ་སྒྲོན་དང་གཅེས་བསྡུས་སོགས་བསྟན་
བཅོས་མང་དུ་མཛད་ཅིང་མངོན་ཤེས་ཐོགས་མེད་མངའ་ལ། བྱ་དང་རི་དྭགས་ལ་སོགས་
སྤྲུལ་བ་རྫུ་འཕྲུལ་ལ་དབང་བའི་རྟགས་མང་བོ་བསྟན། དགུང་ལོ་བརྒྱད་ཅུའི་བར་བཞུགས་
ཤིང་དུས་ཀྱི་འཁོར་ལོའི་མན་ངག་དང་འགྲེལ་བཤད་སོགས་རྒྱ་ཆེར་དར་རྒྱས་མཛད།
གསང་སྔགས་ཀྱི་སྒོ་ནས་རིགས་སྲས་བསྐྲུན་པའི་ཆོ་ཀ་མཛད་པས། ཐོག་མར་སྲས་མོ་
གཅིག་དང་རྗེས་སུ་སྲས་གཅིག་འཁྲུངས། གཉིས་ཀ་དུ ས་འཁོ ར་ལ་ཤིན་ཏུ་གུས་ཀྱ ང་།
རྟེན་གྱི་དབང་གིས་སྲས་དྷརྨ་ཤོ་ར་ལ་རྒྱུད་འགྲེལ་མན་ངག་ཆ་ལག་དང་བཅས་པ་གནང་།
དེས་རང་གི་སྲས་གྲུབ་ཐོབ་ནམ་མཁའ་རྒྱལ་མཚན་ཞེས་ཏིང་ངེ་འཛིན་ལ་དབང་འབྱོར་
བ་ཞིག་ཡོད་པ་དེ་ལ་གནང༌། བླ་མ་འདིས་ཧོར་དང་བོད་ཀྱི་མ་འོངས་ལུང་བསྟན་ལ་
སོགས་པ་མང་དུ་གསུངས་པར་གྲགས་པ་ཆེ། དྷརྨ་ཤྭ་རའི་སྲས་གྲུབ་ཐོབ་ནམ་མཁའ་
རྒྱལ་མཚན་ཞེས་པ་གཙང་གི་འོ་ལུང་གི་དགོན་པ་སེ་མོ་ཆེ་ཞེས་པར་སྐུ་འཁྲུངས། མཚན་
གཞན་ལ་ཡང་གྲུབ་ཐོབ་སེ་མོ་ཆེ་ཞེས་གྲགས། ལྗགས་མི་བདེ་ཡང་ཆུང་ངུའི་དུས་ནས་
ཀློག་མ་བསླབས་པར་མཁྱེན། ཡབ་ལས་དུས་ཀྱི་འཁོར་ལོའི་དབང་ཡོངས་སུ་རྫོགས་པ་
དང་། སེམས་འགྲེལ་སྐོར་གསུམ་གདམས་ངག་དང་བཅས་པ་ཐོབ་ཅིང་། སྤྲུལ་སྐུ་ཇོ་
འབུམ་ལས་ཀྱང་འགྲེལ་ཆུང་པདྨ་སོགས་གསན། མཁས་པ་ནམ་མཁའ་འོད་ལས་རྒྱུད་
འགྲེལ་གྱི་གཟབ་བཤད་དང་། རྗེ་བཙུན་ཡུ་མོས་མཛད་པའི་བསྟན་བཅོས་འགའ་ཞིག་
173



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་། ཡབ་ཀྱིས་མཛད་པའི་རོ་བཅུད་སྟོང་ཐུན་ལ་སོགས་པ་དང་། འབྲོ་བའི་བླ་མ་གོང་
མའི་གསུང་སྒྲོས་བསྒྲིགས་པ་འོད་ཟེར་ཕྲེང་བ་དང་། ཇོ་བཙུན་ཁྱུང་གིས་མཛད་པའི་དྲི་
མེད་རྒྱུན་རྣམས་ནི་བླ་མ་དྷརྨ་ཤྭ་ར་ལས་གསན། དེ་དག་ཀྱང་ལན་རེ་ལ་ཐུགས་སུ་ཆུད་
ཅིང་མི་བརྗེད་པའི་གཟུངས་ཐོབ། རབ་ཏུ་བྱུང་བའི་མཚན་ནམ་མཁའ་རྒྱལ་མཚན་ཞེས་
བཏགས། བླ་མ་གྱེ་རེ་བ་དང་། རྩེ་གདོང་བ་སོགས་ལས་ཆོས་དྲུག་ཕྱག་ཆེན་གསན། བདེ་
མཆོག་གསན། མ་གཅིག་ཇོ་འབུམ་མཁའ་སྤྱོད་ལ་གཤེགས་པའི་དུས་མཆོད་ཀྱི་སྐབས་སུ་
ཟླ་ཕྱེད་ཀྱི་བར་དུ་མི་གཡོ་བར་ཏིང་ངེ་འཛིན་གྱི་སྒོ་མང་བོ་ལ་མཉམ་པར་བཞག དེ་
ལས་བཞེངས་ནས། བདག་གིས་ཕག་གི་ལོ་སར་ལ། །འོད་གསལ་ཆེན་པོར་མཉམ་བཞག་
ནས། །སྔོན་གྱི་སྐྱེ་བ་དྲན་པའི་གསལ། །དཔེར་ན་གཉིད་སད་རྨི་ལམ་བཞིན། །ཞེས་སོགས་
རང་གཞན་གྱི་སྐྱེ་བ་འདས་མ་འོངས་ལུང་སྟོན་པའི་གསུང་ཚིགས་སུ་བཅད་པ་མང་བོ་
དཔག་བསམ་སྙེ་མར་དྲངས་ཡོད། གཞན་ཡང་ལྐོག་གྱུར་གྱི་དོན། ཧོར་བོད་དུ་འབྱུང་ཚུལ་
སོགས་གསུངས་པ་རྣམས་ཇི་ལྟ་བ་བཞིན་དུ་བྱུང་བ་དང་། ཕོ་བ་ལུང་ཕུག་ཏུ་བསྙུང་བ་མི་
མངའ་བར་ཟླ་དགུ་བའི་ཚེས་བརྒྱུད་ལ་སྐུ་གདུང་རིང་བསྲེལ་གྱི་ཕུང་བོ་ཅན་བཞག་སྟེ་
དགོངས་པ་ཆོས་དབྱིངས་སུ་འཐིམ་མོ། །
དེ་ལ་ཆོས་རྗེ་འཇམ་དབྱངས་གསར་མ་ཞེས་མདོ་ཕྱོགས་ལ་ཤིན་ཏུ་མཁས་པ། འཆད་
རྩོད་རྩོམ་གསུམ་གྱི་སྒོ་ནས་བསྟན་པ་ལ་བྱ་བ་རྒྱ་ཆེར་མཛད་ཅིང་འཇམ་དབྱངས་ཀྱི་ཞལ་
གཟིགས། རྗེ་བཙུན་འཇམ་དབྱངས་ལ་བདག་ལ་ལས་འབྲེལ་ཅན་གྱི་བླ་མ་དང་གདམས་
ངག་དང་གནས་གང་ལགས་ཞེས་ཞུས་པ་ན། རྗེ་བཙུན་འཇམ་པའི་དབྱངས་ཀྱི་ཞལ་ནས་
ཁྱོད་གྲོད་ཆུང་དུ་སོང་ནས་བླ་མ་གྲུབ་ཐོབ་ལ་དུས་འཁོར་ཞུས། དེས་ལམ་སྟོན་ནོ་ཞེས་
གསུངས་པ་ལྟར་གྲོད་ཆུང་དུ་བྱོན་ཏེ་བླ་མ་མཇལ་ནས་དབང་ཞུས། སྦྱོར་དྲུག་བསྒོམས་པས་
ཡན་ལག་དྲུག་གི་ཏིང་ངེ་འཛིན་རང་དབང་དུ་གྱུར། དེས་ཀུན་མཁྱེན་ཆོས་སྐུ་འོད་ཟེར་ལ་
གནང་། དབང་གནང་བའི་སྐབས་སུ་བླ་མ་རྡོ་རྗེ་ཞིག་ཏུ་གཟིགས་པ་དང་། དཀྱིལ་འཁོར་
174



བཀའ་སློབ་ཟིན་བྲིས་ཕྱོགས་བསྒྲིགས།
དངོས་སུ་གཟིགས་པ་སོགས་བསམ་གྱིས་མི་ཁྱབ་པའི་མཛད་པ་རྣམ་ཐར་སོགས་ན་
བཞུགས་སོ། །དེས་འབྲོ་ལུགས་ཀྱི་ཆོས་སྐོར་དཔལ་ཆེན་རྒ་ལོ་ལ་གནང་བ་དེ་ནས་བཟུང་
རྭ་འབྲོ་གཉིས་རྒྱུད་པ་གཅིག་ཏུ་འདྲེས་པ་ཡིན།
རྭ་ལུགས་ནི། རྭ་ཆེན་རྡོ་རྗེ་གྲགས་ཅེས་དཔལ་རྡོ་རྗེ་འཇིགས་བྱེད་ཀྱི་རྣལ་འབྱོར་བ་
ཆེན་པོ་མཐུ་སྟོབས་ལ་ཐོགས་པ་མེད་པ་དེའི་རིགས་ཀྱི་དབོན་པོ་རྭ་ཆོས་རབ་བལ་བོར་
བྱོན་ནས་པཎྜི་ས་མནྟ་བྲི་བྱ་བ་ལོ་ལྔ་དང་ཟླ་བ་བཅུའི་རིང་ལ་བར་མ་ཆད་དུ་བསྟེན་ནས་
དུས་ཀྱི་འཁོར་ལོའི་བཤད་པ་དབང་མན་ངག་ཆ་ལག་དང་བཅས་པ་ཞུས། པཎྜི་ཏ་བོད་
དུ་གདན་དྲངས་ནས། རྒྱུད་འགྲེལ་ཡན་ལག་དང་བཅས་པ་བསྒྱུར། དེས་རང་གི་སྲས་རྭ་
ཡེ་ཤེས་སེང་གེ་དང་། དེས་སྲས་རྭ་འབུམ་སེང་རྣམས་ལ་རིམ་པ་བཞིན་དུ་གནང་། དེ་ལ་
དཔལ་ཆེན་རྒ་ལོས་ཞུས། འདི་འཁྲུངས་ཡུལ་ཡ་འབྲོག་སྒང་དུ་ཡིན་ཞིང་། ཆུང་ངུའི་དུས་
ནས་ཁ་ཆེའི་པཎ་ཆེན་ཤཱཀྱ་ཤིས་བྱིན་བརླབས་མཛད། གཞན་ཡང་ཁྲོ་ཕུ་ལོ་ཙཱ་བ་བྱམས་
པ་ད པལ་སོགས་བསྟེན་ནས་མདོ་སྔགས་ཀྱི་ཆོས་བཀའ་མཐའ་ཡས་པ་གསན། ཁྱད་
པར་དུ་བླ་མ་འཇམ་གསར་བ་ལས་འབྲོ་ལུགས་དུས་འཁོར་གྱི་དབང་ཡོངས་སུ་རྫོགས་པ་
དང་། རྭ་འབུམ་སེང་ལས་རྭ་ལུགས་ཀྱི་དུས་འཁོར་མན་ངག་ཡོངས་སུ་རྫོགས་པ་གསན་
ཏེ། རྒྱུད་པ་གཉིས་ཀ་འཛིན་ཅིང་དུས་ཀྱི་འཁོར་ལོའི་ཆོས་བཀའ་རྒྱ་ཆེར་སྤེལ། སློབ་མ་
རང་གི་རིགས་སྲས་རྣམས་དང་། གྲུབ་ཆེན་སྨན་ལུང་གུ་རུ་དང་ལྷོ་བ་གྲུབ་སེང་སོགས་
མང་དུ་བྱུང་། རྫུ་འཕྲུལ་གྱི་སྒོ་ནས་གཞན་དོན་མཛད་མཐར། རིགས་སྲས་སློབ་དཔོན་
ནམ་མཁའི་དཔལ་ལ་དུས་ཀྱི་འཁོར་ལོའི་བཀའ་བབས། དེ་དང་སྲས་ཤེས་རབ་སེང་གེ་
གཉིས། དེ་ལ་སྲས་བཞི་བྱུང་བའི་ཆེ་བ་རྒྱ་གར་གྲགས་རབ་ཏུ་བྱུང་བའི་མཚན་ནམ་མཁའ་
དཔལ་གྱིས་དུས་འཁོར་ལ་སོགས་པ་ཡབ་ཀྱི་ཆོས་མ་ལུས་པ་མཁྱེན། དབེན་དམར་གྱི་གདན་
ས་བཟུང་། གཙུག་ལག་རྟེན་གསུམ་བཞེངས་པ་སོགས་ཆོས་ཀྱི་བྱ་བ་རྒྱ་ཆེར་མཛད་ནས་
སྐུ་འདས་སོ། །
བ་ད
175



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་གཉིས་ཀས་རྡོ་རྗེ་རྒྱལ་མཚན་ལ་གནང་། བླ་མ་འདི་བས་དགུང་ལོ་བཅུ་དྲུག་པ་ལ་
འགྲེལ་ཆེན་གྱི་བཤད་པ་སོགས་མཛད་ཅིང་སྒྲ་རྩིས་མངོན་པ་སོགས་ལ་ཤིན་ཏུ་མཁས་པ་
རྣམ་ཐར་སོགས་སུ་གསལ། གསང་སྔགས་སྤྱི་དང་དུས་འཁོར་ལ་མཁས་པར་བྱུང་ཞིང་
ཡབ་ཀྱི་གདན་ས་ཡུན་རིང་བསྐྱངས་སྟེ་དུས་འཁོར་གྱི་འཆད་ཉན་རྒྱ་ཆེར་སྤེལ། མཇུག་
ཏུ་ཧོར་རྒྱལ་པོའི་གདན་འདྲེན་བྱུང་བ་ལྟར་རྒྱ་ནག་ཏུ་ཕེབས་ནས་འགྲོ་དོན་རྒྱ་ཆེར་མཛད།
དེས་སྙིགས་དུས་ཀྱི་པཎྜི་ཏ་ཆེན་པོ་བུ་སྟོན་རིན་པོ་ཆེ་ལ་གནང་། བླ་མ་འདིས་གཞོན་ནུའི་
དུས་ནས་མཁས་པ་མང་བོ་བསྟེན་ཏེ་སྐྱེས་སྦྱངས་ཀྱི་ཡོན་ཏན་ཕུལ་དུ་བྱུང་ཞིང་མདོ་
སྔགས་གང་ལའང་མཁྱེན་རྒྱ་ཆེ་ཞིང་ལྷག་པའི་ལྷ་མང་བོའི་ཞལ་གཟིགས། ཏིང་ངེ་འཛིན་
ལ་དབང་འབྱོར་ཞིང་ཁྱད་པར་དུ་སྙིང་རྗེ་དང་བྱང་ཆུབ་ཀྱི་སེམས་ལ་ཧ་ཅང་མྱོང་བ་ཐོན་
ཞིང་། དུས་དེར་བྱུང་བའི་མཁས་གྲུབ་ཕལ་ཆེར་འདི་བའི་སློབ་མ་ཡིན། རྒྱལ་བའི་བསྟན་
པ་ལ་བྱ་བ་ཆེས་ཆེར་མཛད་པའི་ཚུལ་བསམ་གྱིས་མི་ཁྱབ་ལ། ཁྱད་པར་དུ་གཙང་གི་ཞ་ལུ་
དགོན་པ་ནས་རྒྱུད་སྡེ་བཞིའི་དཀྱིལ་འཁོར་མི་འདྲ་བ་ལྔ་བཅུ་རྩ་གྲངས་ཤིག་ལ་རྡུལ་མཚོན་
དང་འབྲེལ་བའི་ཆོ་ག་ཕྱག་ལེན་སོགས་ཚུགས། གསུང་འབུམ་པོ་ཏི་ཤིན་ཏུ་མང་ཞིང་དེ་
ལས་བྱུང་བའི་མདོ་སྔགས་གང་ཡིན་རུང་ཁུངས་བཙུན་ཚད་མར་འཛིན་པ་དང་། དུས་
འཁོར་སོགས་རྒྱུད་སྡེ་བཞིའི་སྔགས་ཀྱི་སྐོར་གྲགས་ཆེ་བ་མང་བོ་བུ་སྟོན་རིན་པོ་ཆེ་ནས་
བརྒྱུད་པ་ཡིན། རྗེ་བཙུན་ཙོང་ཁ་བ་ཆེན་པོས་ཀྱང་འདིའི་གཞུང་ལུགས་རྣམ་དག་ཏུ་མཛད་
དེ་དུས་ཀྱི་འཁོར་ལོའི་དབང་དང་བརྒྱུད་པའི་ཕྱག་ལེན་དཀར་ཐིག་དབྱངས་གསུམ་སོགས་
ཕྱག་ལེན་མཐའ་དག་འདི་བའི་སློབ་མ་གོང་གསུམ་བདེ་ཆེན་པ་ཆོས་ཀྱི་དཔལ་བ་ནས་
གསན་པ་རེད། བདེ་ཆེན་པ་ཁོང་གིས་བུ་སྟོན་རིན་པོ་ཆེའི་མདུན་ནས་ཆོས་བཀའ་རྒྱ་ཆེར་
གསན་ཞིང་སློབ་མའི་མཆོག་མཁས་གྲུབ་གཉིས་ལྡན་གྱི་སྐྱེས་བུ་ཆེན་པོ་ཞིག་སྟེ། རྗེ་ཙོང་
ཁ་བ་ཆེན་པོས་བླ་མ་འདི་བ་ལ་མ་མཇལ་བའི་སྔར་ནུབ་ཀྱི་ཐོ་རངས་ལ་མནལ་ལམ་དུ་
བླ་མ་དེ་ལ་མཇལ་བ་དང་ཁྱེད་ཀྱིས་བུ་སྟོན་གྱི་དྲུང་ནས་རྒྱུད་ཀྱི་འཆད་ཉན་ཇི་ཙམ་གསན་
176



བཀའ་སློབ་ཟིན་བྲིས་ཕྱོགས་བསྒྲིགས།
ཞེས་དྲིས་པ་ན། ངས་ཚར་བཅུ་བདུན་ཉན་གསུངས་པ་རྨིས། རྗེས་སུ་ཁོང་དངོས་སུ་མཇལ་
སྐབས་དེ་བཞིན་ཞུས་པ་ན་དེ་ཁོ་ན་ཉིད་དུ་གསུངས་པ་སོགས་བླ་སློབ་གཉིས་ཀར་དག་སྣང་
གི་དགོངས་པ་བསམ་གྱིས་མི་ཁྱབ་པ་ཡོད་པ་དེ་ལྟ་བུ་རེད། བོད་དུ་དར་བའི་ཚུལ་རྒྱས་པ་
བྱས་ན་མང་དུ་དོགས་པས་མདོར་བསྡུས་ཞིག་ཞུས་ན་དེ་འདྲ་རེད། །
གཞན་ཡང་གོང་དུ་བཤད་པའི་ཀུན་མཁྱེན་ཆོས་སྐུ་འོད་ཟེར་གྱིས་མཉམ་མེད་ཐུགས་
རྗེ་བརྩོན་འགྲུས་ལ་གནང་། དེས་སློབ་དཔོན་ཡོན་ཏན་རྒྱ་མཚོ་ལ་གནང་། དེས་ཞ་ལུ་བ་བུ་
སྟོན་རིན་ཆེན་གྲུབ་ལ་གནང་བ་དེ་ལྟ་བུའི་བརྒྱུད་པ་ཞིག་ཀྱང་ཡོད། རྗེ་བདག་ཉིད་ཆེན་
པོ་ཁོང་གིས་ཐུན་མོང་སྣང་ཚོད་ལ་དངོས་སུ་དུས་འཁོར་དབང་ཆེན་གནང་མ་མྱོང་བ་
འདྲ། འོན་ཀྱང་ཐུན་མོང་མ་ཡིན་པ་དག་སྣང་གི་དབང་གིས་མཁས་གྲུབ་ཐམས་ཅད་
མཁྱེན་པ་ལ་གནང་བ་ཡིན་པའི་སྟབས། དུས་འཁོར་བླ་བརྒྱུད་གསོལ་འདེབས་དང་ནང་
མཆོད་སོགས་ཀྱི་བརྒྱུད་པའི་ནང་ན་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་ཞེས་
བཞག་ཡོད་པ་རེད། དེའི་བརྒྱུད་པ་རང་གི་ནུ་བོ་བ་སོ་ཆོས་ཀྱི་རྒྱལ་མཚན་ལ་གནང་།
དེས་རྗེ་བཙུན་ལྷ་རི་བ་ལ་གནང་། དེས་བློ་བཟང་ཨེ་ཝཾ་ལ་གནང་། དེས་ཆོས་རྗེ་དཔལ་
འབྱོར་རྒྱ་མཚོ་ལ་གནང་། དེས་ཤར་བ་ནམ་མཁའ་རྒྱལ་མཚན་ལ་གནང་། དེས་པཎ་ཆེན་
བློ་བཟང་ཆོས་ཀྱི་རྒྱལ་མཚན་ལ་གནང་། དེས་སྔགས་ཆེན་དགེ་འདུན་དོན་གྲུབ་ལ་གནང་།
དེས་ཧོར་བཀའ་ཆེན་བློ་བཟང་དོན་གྲུབ་བམ་དམ་ཚིག་རྡོ་རྗེ་ལ་གནང་། དེ་ལས་རྡོ་རྗེ་
འཛིན་པ་དཀོན་མཆོག་རྒྱལ་མཚན་གྱིས་གསན། དེས་དུས་འཁོར་བ་བློ་བཟང་རིག་གྲོལ་
དང་། དེས་དུས་འཁོར་བ་ཡོན་ཏན་དར་རྒྱས་དང་། དེས་འཕྱོང་རྒྱུས་རི་བོ་བདེ་ཆེན་
གྱི་བླ་མ་དབུ་མཛད་དུས་འཁོར་བ་ཕུན་ཚོགས་བྱམས་པ་ལ་གནང་། དེས་ཁྲི་ཆེན་ངག་
དབང་མཆོག་ལྡན་ལ་གནང་བ་རེད། བླ་ཆེན་དེ་ཚོས་དུས་འཁོར་དབང་ཆེན་མང་བོ་མ་
གནང་བར། ཕར་ཆེར་དུས་འཁོར་བ་རང་ག་བ་ཞིག་གི་ཚུལ་མཛད་ནས་བརྒྱུད་པ་མ་ཆད་
དུ་སྤེལ། ཁྲི་ཆེན་ངག་དབང་མཆོག་ལྡན་གྱིས་རྒྱལ་དབང་ཐམས་ཅད་མཁྱེན་པ་བློ་བཟང་
177



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྐལ་བཟང་རྒྱ་མཚོ་ལ་གནང་། རྒྱལ་དབང་ཡབ་སྲས་འདི་གཉིས་ཀྱི་ཐུན་མོང་མ་ཡིན་
པའི་འཕྲིན་ལས་ཀྱིས་དུས་འཁོར་གྱི་ཆོ་ག་མང་བོ་དབུས་གཙང་དང་ཨ་མདོ་ཁུལ་སོགས་
སུ་དར་བ་མ་ཟད། ཕྱོགས་སོ་སོར་མདོ་སྔགས་གཉིས་ཀར་མཁས་པའི་བླ་མ་མཁས་བཙུན་
བཟང་གསུམ་འཛོམས་པ་མང་བོ་བྱོན། པཎ་ཆེན་ཐམས་ཅད་མཁྱེན་པ་ཁོང་གི་མདུན་
ནས་ཀུན་མཁྱེན་ཆེན་པོ་འཇིགས་མེད་དབང་བོས་གསན། ཀུན་མཁྱེན་ཆེན་པོ་འཇིགས་
མེད་དབང་བོས་ཡོངས་འཛིན་བློ་བཟང་བསྟན་འཛིན་ལ་གནང་། དེས་རྗེ་བློ་བཟང་ཡོན་
ཏན་ལ་གནང་། དེས་སྔགས་ཆེན་དཔལ་ལྡན་གྲགས་པ་ལ་གནང་། དེས་རྗེ་བཙུན་བློ་བཟང་
བསྟན་པའི་རྒྱལ་མཚན་ལ་གནང་། དེས་ཡོངས་འཛིན་བསྟན་འཛིན་དབང་རྒྱལ་དཔལ་
བཟང་བོ་ལ་གནང་། དེའི་མདུན་ནས་རྡོ་རྗེ་འཆང་སྣང་བ་མཐའ་ཡས་བློ་བཟང་ཐུབ་
བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་བཟང་བོས་གསན་པ་རེད། ང་རང་ཆུང་
དུས་ལོ་གསུམ་གྱི་ཐོག་ལ་ཤིང་བཟའ་རིན་པོ་ཆེའི་མདུན་ནས་དུས་འཁོར་དབང་ཆེན་
ཐོབ། ཡིན་ནའང་དེ་དུས་ལོ་ཆུང་བས་དབང་བརྡ་སོགས་འཕྲོད་ཡོད་རྒྱུ་མ་རེད། འོན་
ཀྱང་བླ་མ་འདི་ལྟ་བུ་ཞིག་ཡིན་འདྲ་བསམ་རྒྱུ་དང་ཁོང་གིས་བཞད་བཞིན་དུ་ངའི་རྒྱབ་
ཏུ་བུམ་ཆུ་གཏོར་བ་དབྱར་ཚ་བའི་དུས་ཡིན་པས་སེམས་ལ་སྐྱིད་སྣང་ཤར་ནས་བླ་མ་ལ་
ཧ་ཅང་དགའ་བ་བྱུང་། དེ་ཚོ་ཡང་ཁོང་གི་བྱིན་རླབས་ཡིན་པས། དེ་ལ་བརྟེན་ནས་དབང་
གི་བྱིན་རླབས་ཤིག་ཐོབ་ཡོད་རྒྱུ་རེད། དེའི་རྗེས་སུ་བདག་ལོ་བརྒྱུད་ཀྱི་སྟེང་ལ་རྡོ་རྗེ་
འཆང་ཁྱབ་བདག་དང་བོའི་མགོན་པོ་རྗེ་འཇིགས་མེད་འཕྲིན་ལས་རྒྱ་མཚོའི་མདུན་ནས་
ལན་གཅིག་ཐོབ། ཁོང་གི་བརྒྱུད་པ་ནི། ཁོང་ཉིད་ཀྱི་གསན་ཡིག་ལས། དང་བོའི་སངས་
རྒྱས་འཇམ་དབྱངས་ཐུབ་བསྟན་ཉི་མ། ཁྱབ་བདག་རྡོ་རྗེ་འཆང་ཆེན་ངག་དབང་ཐུབ་
བསྟན་རྒྱ་མཚོ། དེས་བདག་ལའོ། །
ཡང་ན། སྡེ་ཁྲི་རིན་པོ་ཆེ་དང་རྗེ་པྲཛྷའི་མཚན་ཅན་གཉིས་ཀ་ལས། བཀའ་དྲིན་འཁོར་
མེད་ཞང་སྟོན་ཆོས་ཀྱི་རྒྱལ་པོ་རྗེ་བསྟན་པ་རྒྱ་མཚོ། དེས་བདག་ལའོ། ཡང་ན། པཎ་ཆེན་
178



བཀའ་སློབ་ཟིན་བྲིས་ཕྱོགས་བསྒྲིགས།
དཔལ་ལྡན་ཡེ་ཤེས་ཡན་འཇམ་མགོན་པྲཛྙཱའི་ཞབས་ཀྱི་གསན་ཡིག་ལྟར་ལ། དེ་ནས་
ཀུན་མཁྱེན་འཇིགས་མེད་དབང་བོ། གུ་གེ་ཡོངས་འཛིན་བློ་བཟང་བསྟན་འཛིན། པཎ་
ཆེན་དཔལ་ལྡན་བསྟན་པའི་ཉི་མ། རྗེ་བློ་བཟང་ཡོན་ཏན། སྔགས་ཆེན་དཔལ་ལྡན་གྲགས་
པ། རྗེ་བཙུན་བློ་བཟང་བསྟན་པའི་རྒྱལ་མཚན། ཡོངས་འཛིན་བློ་བཟང་བསྟན་འཛིན་
དབང་རྒྱལ། ཁྱབ་བདག་དང་བོའི་སངས་རྒྱས་པཎ་ཆེན་ཐམས་ཅད་མཁྱེན་ཅིང་གཟིགས་
པ་ཆེན་པོ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་ཞེས་གསུངས་པ་གོང་དང་མཚུངས།
ཀུན་མཁྱེན་འཇིགས་མེད་དབང་བོའི་མདུན་ནས། སྡེ་ཁྲི་འཇམ་དབྱངས་ཐུབ་བསྟན་ཉི་
མས་གསན་པ་དང་། དེ་ལས་མཁན་རིན་པོ་ཆེ་ངག་དབང་ཐུབ་བསྟན་རྒྱ་མཚོས་གསན།
དེ་ལས་ཁོང་རྡོ་རྗེ་འཆང་ཉིད་ཀྱིས་གསན་པ་དང་། གཞན་དུ་ན་སྡེ་ཁྲི་འཇམ་དབྱངས་
ཐུབ་བསྟན་ཉི་མ་དང་། རྗེ་ཤེས་རབ་རྒྱ་མཚོ་དེ་གཉིས་ཀ་ལས་དགེ་བའི་བཤེས་གཉེན་ཆེན་
པོ་ཞང་སྟོན་བསྟན་པ་རྒྱ་མཚོས་གསན། དེ་ལས་རྗེ་འཇིགས་མེད་འཕྲིན་ལས་རྒྱ་མཚོས་
གསན་པ་རེད། བདག་ལོ་བཅུ་གཅིག་གི་སྟེང་ལ་དང་བོའི་སངས་རྒྱས་ངུར་སྨྲིག་གར་གྱི་
རྣམ་པར་རོལ་བ་པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་གི་མདུན་
ནས་དབང་ཐོབ་པ་ཙམ་དུ་མ་ཟད། ཁོང་གིས་བདག་ལ་སློབ་མ་རྗེས་འཛིན་གནང་བའི་
ཉིན་མནབས་པའི་སྐུ་འགག་དང་། རྗེ་བཙུན་འཇམ་པའི་དབྱངས་བདུད་རྩི་རྒྱུན་དུ་འབེབ་
པ་དེ་ཚོ་བད ག་གི་སློབ་གཉེར་གྱི་ཆོས་ཡིན་གསུངས་ནས་རྟེན་སྐལ་དུ་གནང་བ་ཡིན།
གང་ལྟར་ཀྱང་རྒྱུད་པ་དེ་དག་བར་མ་ཆད་པར་བྱུང་བ་དང་། རྩ་བའི་བླ་མ་དེ་དག་ནི་
བཅོམ་ལྡན་འདས་དཔལ་དུས་ཀྱི་འཁོར་ལོ་དང་ད བྱེར་མ་མཆིས་པ་རྒྱལ་བ་ཀུན་གྱི་
གདུང་འཚོབ་གཅིག་པུར་གྱུར་བ་ཏག་ཏག་ཡིན་པས། དེ་ནི་བདག་གི་སེམས་ལ་འཛིན་
རྒྱུ་གཙོ་བོ་ཡིན། དེ་བཞིན་ད་རེས་ཀྱང་གཙོ་བོ་པཎ་ཆེན་ཐམས་ཅད་མཁྱེན་ཅིང་གཟིགས་
པ་ཆེན་པོ་སྐུ་ཕྲེང་དགུ་བ་དེ་ཉིད་ཀྱི་ཕྱག་ལེན་ཅི་འབྱོར་འབྱོར་བྱས་པ་དང་། ཁོང་གི་
གསུང་བཤད་ལ་སོགས་ཁྱེད་རྣམ་པ་ལ་བསྒྲགས་པའི་དགོས་པ་ནི་ཐམས་ཅད་མཁྱེན་པ་
179



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་ཉིད་རིགས་ལྡན་རྣམས་ཀྱི་ནང་ནས་རིགས་ལྡན་དྲག་པོ་འཁོར་ལོ་ཅན་གྱི་རྣམ་སྤྲུལ་
དུ་ཚད་ལྡན་གྱི་ལུང་གིས་ཟིན་པ་ཞིག་ཡིན། དེའི་སྟབས་བདག་གིས་ཁོང་གི་མདུན་ནས་
ཐོབ་པས། མ་འོངས་པ་ན་དུས་བཞི་ཕྱི་མའི་རྫོགས་ལྡན་མངོན་དུ་མཛད་པའི་ཚེ་འཁོར་དུ་
སྐྱེ་བ་ལ་དོགས་པ་མེད་སྙམ་པ་ནི་སེམས་འཛིན་གྱི་དཔའ་གདེང་ཡིན། སྤྱིར་བླ་མ་གང་ཡིན་
ན་ཁྱད་པར་ཅི་ཡོད་དེ། བདག་ལ་དབང་བསྐུར་གྱི་མཐའ་མ་ཡིན། ལྷག་པར་དུ་ཐམས་
ཅད་མཁྱེན་པ་ཁོང་གིས་བདག་ལ་ཐུགས་དགྱེས་པའི་ངང་ནས་ཁྱོད་ཀྱིས་དབང་གི་བརྒྱུད་
པ་འདི་ལན་དྲུག་ལན་བདུན་ལ་སོགས་སྤེལ་ཅིག་ཅེས་གསུངས་ཡོད། ཁོང་གི་སློབ་མ་རྗེས་
འཛིན་གྱི་དབང་གནང་བའི་སྐབས་ཀྱི་ན་བཟའ་ཆ་ཚང་དང༌། དེའི་སྟེང་དུ་རྗེ་བཙུན་
འཇམ་པའི་དབྱངས་བདུད་རྩི་རྒྱུན་འབེབ་བྱེད་པའི་སྐུ་བྱིན་རླབས་ཅན་ཞིག་གནང་བ་
ད་ལྟ་ཡང་སྐྱོན་མ་ཤོར་བར་ཡོད། ཁོང་གི་གསུང་ལྟར་ན་ངེས་དུས་འཁོར་ཐེངས་བདུན་
ལྟ་བུ་ཞིག་ལས་འདོན་མི་ཐུབ་ཨེ་ཡིན་སྙམ་མོད། འོན་ཀྱང་ད་ཐེངས་དང་ཐེངས་དགུར་
བཏོན་པ་ཡིན། དེ་ཀུན་ཐམས་ཅད་མཁྱེན་པ་ཁོང་ཉིད་གཙོས་དྲིན་ཅན་རྩ་བའི་བླ་མ་
རྣམས་ཀྱི་བཀའ་མ་བཅག་པ་ལ་བརྟེན་ནས་བཀའ་བཞིན་བསྒྲུབ་པའི་མཆོད་པར་འགྲོ་
བའི་སྨོན་པ་བྱེད་རྒྱུ་དང་། བདག་ལ་རྡོ་རྗེ་སློབ་དཔོན་གྱི་མཚན་ཉིད་ཆ་གང་ཐད་ནས་མ་
ཚང་བ་རེད་མོད་དེ། འོན་ཀྱང་རྩ་བའི་བླ་མ་དེ་དག་གིས་རྗེས་སུ་བཟུང་བ་དང་བཀའི་བྱིན་
རླབས་ལ་བརྟེན་ན་ཁྱེད་ཚོ་ལ་ཕན་ཐོགས་པ་ཞིག་ཡོང་རྒྱུ་རེད་བསམ་པའི་སེམས་ལ་གདེང་
ཚོད་དེ་ལྟ་བུ་བཟུང་བ་ཡིན། རྒྱལ་དབང་ལྔ་བ་ཆེན་པོས་ཐུན་མོང་སྣང་ཚོད་ལ་གསར་
རྙིང་གཉིས་གང་ཡིན་རུང་ཁྱད་པར་མེད་པ་དང་། ལྷག་པར་དུ་གསང་སྔགས་རྙིང་མ་ལ་
ཐུགས་ཞེན་ཆེན་པོ་གནང་བ་ན། ཁོང་གི་ཚ་བུ་བྲག་སྒོ་ར བ་འབྱམས་པ་གྲུབ་མཐའི་
ཕྱོགས་ཞེན་གྱིས་རྒྱལ་དབང་གིས་དེ་འདྲ་གནང་བ་ལ་མ་དགའ་བར། ཉིན་ཞིག་ཁོང་རྒྱལ་
དབང་རིན་པོ་ཆེའི་ཁང་བའི་སྒེའུ་ཁུང་ནས་ནང་དུ་ལྡིང་བྱུང་བ་ན། རྒྱལ་དབང་རིན་པོ་
ཆེས། ཁྱེད་ཡོང་སའི་སྒོ་ནང་ནས་མི་ཡོང་བར་སྒེའུ་ཁུང་ནས་ལྡིང་བ་ཅི་ཡིན། ང་ལ་དངངས་
Cha
W
18()



བཀའ་སློབ་ཟིན་བྲིས་ཕྱོགས་བསྒྲིགས།
སྐྲག་བཟོས་སོང་ཞེས་བཀའ་བཀྱོན་པ་ན། དད་པ་ཅན་ལ་པད་འབྱུང་སྒོ་ཉལ་ཡོད་ཅེས་
པས། ཁྱེད་ཚང་གི་པདྨ་འབྱུང་གནས་སྒོ་ཁ་ན་ཉལ་བསྡད་ཡོང་ན་ངས་དེའི་མགོར་གོམ་
པ་སྤོ་བར་དོགས་ནས། སྒེའུ་ཁུང་དུ་ལྡིང་བ་ཡིན་ཞེས་ཟུར་ཟ་དང་མི་དགའ་བའི་རྣམ་
འགྱུར་བསྟན་པ་ན། རྒྱལ་དབང་རིན་པོ་ཆེ་ཁོང་ནས་ཁྱོད་ཀྱིས་དུས་ནམ་ཡིན་ན་ང་ལ་
མགོ་སྐོར་སྐྱོན་འཛུགས་སོགས་བྱས་པས། ཁྱོད་ཤི་མ་ཐག་ཏུ་གླང་ངུ་རྭ་སྔོ་སང་ངེ་བ་ཞིག་
ཏུ་སྐྱེ་རྒྱུ་རེད་ཟེར་བ་ན། ཁོང་ནས་ཧབ་ཆ་ཞིག་རྒྱབ་ཏེ་ཁྱོད་ཀྱི་བཤད་པ་ངས་ཁས་མི་ལེན།
དེ་ཆོས་ཉིད་དང་མི་མཐུན་པ་ཞིག་རེད། སྐྱེས་མ་ཐག་ཏུ་རྭ་སྔོ་སངས་ངེ་བ་ཞིག་གཏན་ནས་
ཡོད་པ་མ་རེད། རྭ་སྔོ་སང་ངེ་ཞིག་ཏུ་འགྱུར་བ་ལ་དུས་ཡུན་ལོ་མང་བོ་འགོར་དགོས་ཟེར་
བ་ལ། ཁོང་ནས་དེ་བདེན་པ་རེད་སྙམ་ནས་ཐུགས་དགྱེས་པ་བྱུང་། ད་ནི་ཁྱོད་སྐྱེ་བ་རྗེས་མ་
པཎྜི་ཏ་སྔོ་སང་ངེ་ཞིག་ཏུ་སྐྱེ་བ་ལེན་རྒྱུ་རེད་ཅེས་གསུངས། ཡང་ཧབ་ཆ་ཆེན་པོ་ཞིག་རྒྱབ་
པ་ལ། ཅི་ཡིན་ཞེས་པར། ཁྱེད་ཀྱིས་བཤད་པ་དེ་ཡང་ངས་ཁས་མི་ལེན། ཤི་མ་ཐག་ཏུ་པཎྜི་
ཏ་ཞིག་ཏུ་སྐྱེས་པ་ཡང་མི་སྲིད་པ་ཞིག་རེད། ཤི་ནས་སྐྱེ་བ་ལེན་པ་ལ་མའི་མངལ་དུ་ཡང་
དུས་ཡུན་རིང་བོར་འདུག་དགོས། སྐྱེས་ནས་ཀྱང་ལོ་མང་བོར་སེམས་མི་ཤེས། དེ་ནས་རིམ་
གྱིས་སྦྱང་ན་མཁས་པ་ཞིག་ཏུ་འགྱུར་སྲིད་ཀྱང་དེ་ལ་ལོ་མང་བོ་དགོས། གཞན་ཡང་ཁྱེད་
ཀྱིས་གོང་དུ་ང་གླང་ངུ་རྭ་སྔོ་སང་ངེ་ཞིག་ཏུ་སྐྱེ་བ་ལེན་རྒྱུ་རེད་ཟེར། དེར་སྐྱེས་པའི་ཚེ་ན་དེ་
མ་ཐག་ཏུ་ངས་ཚོགས་བསགས་སྒྲིབ་སྦྱོང་སོགས་ཅི་ཡང་མ་བྱས་པར་པཎྜི་ཏ་ཞིག་ཏུ་ཇི་
ལྟར་སྐྱེ་བ་ལེན་ཞེས་བཤད་པ་ན། རྒྱལ་དབང་རིན་པོ་ཆེ་ནས་ངའི་སྟེང་ན་ཐུགས་རྗེ་ཆེན་
པོའི་མཚན་བཟུང་ཡོད་པས། ཁྱེད་ཀྱིས་གོང་དུ་བཤང་པ་དེ་ཡིས་ངའི་སེམས་དགའ་བ་
བྱས་སོང་པའི་དགེ་བའི་མཐུ་ལ་བརྟེན་ནས་ཁྱོད་ཀྱིས་སྔོན་བསགས་ཀྱི་སྡིག་པ་དག་ནས་
པཎྜི་ཏ་ཞིག་ཏུ་སྐྱེ་བའི་བསོད་ནམས་ཀྱི་ཚོགས་རྫོགས་སོང་ཞེས་རྣམ་ཐར་ལོ་རྒྱུས་སོགས་
ན་གསུངས་ཡོད་པ་དེ་འདྲ་རེད།
དེ་དག་ལ་འདང་བརྒྱ་
དམ་པ་ཁོང་ཚོ་ལ་ངས་གསོལ་བ་བཏབ་ནས་
181



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྱེད་ཚོ་ལ་དུས་ཀྱི་འཁོར་ལོའི་དབང་གི་རིམ་པ་འདི་བསྐུར་ན། ང་ལ་བླ་མ་ཞེས་ཐ་སྙད་
ཙམ་ལས་མེད་ཀྱང་། སྐྱེས་བུ་དམ་པ་རྣམས་ཀྱི་ཐུགས་རྗེ་དང་། ངའི་སྟེང་ན་ཡང་རྗེ་བཙུན་
འཇམ་པའི་དབྱངས་ཀྱི་མཚན་ཞིག་ཡོད་པས། མཚན་དེའི་བྱིན་རླབས་ལ་བརྟེན་ན།
ཁྱེད་ཚོ་རང་གི་འབད་པས་ཐོས་བསམ་རྣམ་པར་དག་པ་ཞིག་བྱས་ན་རྟོགས་པ་ཁྱད་པར་
ཅན་རེ་འབྱུང་རྒྱུ་རེད། གཙོ་བོ་ཐོས་བསམ་བྱེད་རྒྱུ་ཧ་ཅང་གི་གལ་ཆེན་པོ་རེད། ཐོས་པ་
མེད་པའི་སྒོམ་པ་ནི། །ལག་ཟླུམ་བྲག་ལ་འཛེགས་པ་འདྲ། །ཞེས་གསུངས་པས། ཐོས་བསམ་
མ་བྱས་པ་ཞིག་གིས་སྒོམ་པ་ཇི་འདྲ་བྱས་ཀྱང་། དཔེར་ན། མཛུབ་མོ་མེད་པའི་ལག་ཟླུམ་ཞིག་
བྲག་མཐོན་པོ་ལ་འཛེགས་དགོས་ན་ཧ་ཅང་དཀའ་ལས་ཆེ་བ་དང་མཚུངས་པ་རེད། ཐོས་
པའི་རྗེས་འཇུག་སྒྲུབ་པ་སྙིང་བོར་བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །
གསུངས་པ་ལྟར་དུ་ཚེགས་ཆུང་ངུས་སྲིད་པའི་རྫོང་ལས་ཐར་བར་འགྱུར་བ་སྟེ། དང་བོ་
ཐོས་པ་བྱས། ཐོས་དོན་བསམ། བསམ་དོན་བསྒོམས་ནས་ཐོས་བསམ་སྒོམ་པ་ཡ་མ་བྲལ་
བ་ཞིག་བྱས་ན་ད་གཟོད་ཕྱི་མ་ཕན་ཆད་ཀྱི་དོན་བསྒྲུབ་ནུས་པ་ཞིག་འབྱུང་རྒྱུ་རེད། དེས་
ན་དཔལ་དུས་ཀྱི་འཁོར་ལོའི་ལམ་གྱི་རིམ་པ་སོགས་ལ་ཐོས་བསམ་མ་བྱས་པར་དབང་
ཐོབ་པ་ཙམ་གྱིས་ཅི་ཡང་མི་འབྱུང་བ་དེ་ལྟ་བུ་རེད།
འཇིག་རྟེན་གྲོང་བ་ཚོ་ཡིན་ན་ཐོས་བསམ་བྱེད་པའི་སྐལ་བ་མེད་ཀྱང་། རང་གི་དད་
པའི་སྟོབས་བསྐྱེད་ན་དྲིན་ཅན་རྩ་བའི་བླ་མ་རྣམས་ཀྱིས་བཀའ་བབས་པ་ཡིན་པ་དང་།
དཀྱིལ་འཁོར་འདི་འདྲ་མཐོང་བ་ཡིས་བསྐལ་བ་མང་བོར་བསགས་པའི་སྡིག་པ་འདག་
པ་རྒྱུད་རང་ན་གསུངས་ཡོད་པས། ཡི་དམ་ཀྱི་ལྷ་ཁྱད་པར་ཅན་འདི་ལྟ་བུའི་མཚན་ཐོས་
པ་ཙམ་གྱིས་ཀྱང་སྔར་བྱས་ཀྱི་སྡིག་པ་འདག་པ་ལ་སེམས་ལ་རྣམ་རྟོག་མི་དགོས་པ་ལྟ་བུ་
ཞིག་རེད། དེ་བཞིན་འདིའི་སྐབས་སུ་དད་པ་སྦྱོང་བ་ཤིན་ཏུ་གལ་ཆེ་ཞིང་། དེ་རིང་གོང་
མ་གོང་ཆེན་གྱི་དབང་གི་རིམ་པ་རྣམས་འབུལ་བ་ལ། བླ་མ་དང་དཀྱིལ་འཁོར་གྱི་གཙོ་བོ་
བཅོམ་ལྡན་འདས་དཔལ་དུས་ཀྱི་འཁོར་ལོ་ངོ་བོ་དབྱེར་མི་བྱེད་པར་མོས་ཏེ། དཔལ་དུས་
182



བཀའ་སློབ་ཟིན་བྲིས་ཕྱོགས་བསྒྲིགས།
ཀྱི་འཁོར་ལོའི་གོང་མ་གོང་ཆེན་གྱི་དབང་གི་དོན་དུ་གསོལ་བ་འདེབས་དགོས་པ་ཡིན། །
འདིའི་མིག་དར་ཁོང་པཎ་ཆེན་ཐམས་ཅད་མཁྱེན་པའི་དབང་བསྐུར་སྐབས་བྱིས་
པ་ལྟར་འཇུག་པའི་དབང་བདུན་གྱི་ཉིན་མིག་དར་ཕྱིར་མི་བསྡུ་བར་རང་རང་གིས་བཟུང་
ཞིང་དེའི་ཕྱི་ཉིན་ཚགས་བྱས་པ་ལས་མིག་དར་བཀྲམ་རྒྱུ་མེད། ཁོང་རྡོ་རྗེ་འཆང་རྗེ་འཇིགས་
མེད་འཕྲིན་ལས་རྒྱ་མཚོས་གནང་དུས་ཀྱང་མིག་ང ར་སྦྱིན་པའི་སྔགས་སོགས་མེད།
དེའི་སྟབས་མིག་དར་བཀྲམ་པས་ཆོག གང་ལྟར་གསང་དབང་དང་ཤེར་དབང་སོགས་
ལ་མིག་དར་དགོས་པ་ལས་གཞན་ལ་མེད། །
བཞི་བ། རྡོ་རྗེ་སློབ་དཔོན་བདག་པོ་ཆེན་པོའི་དབང་གི་སྐབས་ཀྱི་བཀའ་སློབ།
ད་རེས་རང་ཅག་རྣམས་ལ་མཆོག་གསུམ་གྱི་བྱིན་རླབས་དང་སྔོན་བསགས་ཀྱི་ལས་
འབྲས་སོགས་ལ་བརྟེན་ནས་དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་པར་
ཅན་ཐོབ། རྟེན་བཟང་བོ་ཐོབ་པ་ཙམ་དུ་མ་ཟད། སངས་རྒྱས་ལས་ཀྱང་དཀོན་པའི་གསང་
སྔགས་རྡོ་རྗེ་ཐེག་པ་ལ་སོགས་རྒྱལ་བའི་བསྟན་པ་དང་མཇལ། དགེ་བའི་བཤེས་གཉེན་གྱི་
མགོན་གྱིས་ཟིན་པ་འདི་ལྟ་བུའི་སྐལ་བ་བཟང་བོ་ནི་རྙེད་དཀའ་བ་ཡིན་ཏེ། འདི་ནི་འཁོར་
བ་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་ཕ་རོལ་ཏུ་བགྲོད་པར་བྱེད་པའི་གྲུ་གཟིངས་ལྟ་
བུ་ཡིན་ལ། རང་ཅག་རྣམས་འཁོར་བ་ཐོག་མ་མེད་པ་ནས་ད་ལྟའི་བར་དུ་མགལ་མེའི་
འཁོར་ལོ་འཁོར་བ་བཞིན་དུ་འཁོར་འཁོར་ཏེ། ད་ལྟ་སྡུག་བསྔལ་གྱི་རྒྱ་མཚོ་ཆེན་པོ་
འདི་ལས་སྒྲོལ་བར་བྱེད་པ་ལ་གྲུ་གཟིངས་ལྟ་བུ་ལག་རྩེར་སོན་པའི་སྐབས་འདི་སྟོང་ཟད་
དུ་བཏང་ན་དེ་ལས་ཕམ་ཁ་ཆེ་བ་མེད་པས། དེ་སྟོང་ཟད་དུ་མི་གཏོང་བ་ལ་ངེས་པར་དུ་
འབད་དགོས། དེ་ཡང་བདག་ཅག་གི་སྟོན་པ་རྣམ་འདྲེན་ཤཱཀྱ་སེངྒེ་གླིང་འདིར་བྱོན་ནས་
མཆོག་གི་སྤྲུལ་སྐུའི་རྣམ་པ་བསྟན་ཏེ། གདུལ་བྱ་སེམས་ཅན་གྱི་བསམ་པ་བག་ལ་ཉལ་བ་
ཇི་ལྟ་བ་བཞིན་དུ་གཟིགས་ནས། ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་གི་གཉེན་
183



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པོར་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་ཤིང་། དེ་ཐམས་ཅད་ཚུར་བསྡུས་ན་
སྡེ་སྣོད་གསུམ་དང་གསུང་རབ་ཡན་ལག་བཅུ་གཉིས་སུ་འདུ་ཞིང་། ཐེག་པའི་དབང་དུ་
བྱས་ན། སྟོན་པ་རང་ཉིད་ཀྱིས་མདོ་ལང་ཀར་གཤེགས་པ་ལས། ལྷ་ཡི་ཐེག་དང་ཚངས་
པའི་ཐེག །དེ་བཞིན་དུ་ནི་ཉན་ཐོས་དང་། །དེ་བཞིན་གཤེགས་དང་རང་རྒྱལ་གྱི། །ཐེག་པ་
འདི་དག་ངས་བཤད་དོ། །ཞེས་གསུངས་པ་ལྟར། ཐེག་པ་གསུམ་དང་མདོ་གསུངས་ལ། དེ་
ཡང་རྒྱལ་བ་མི་ཕམ་མགོན་པོས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་
དག་དང༌། །ཡེ་ཤེས་བརྩོན་འགྲུས་བརྩོན་པ་དང་། །ཐབས་ལ་མཁས་པར་གྱུར་བ་དང་། །
ཡང་དག་འགྲུབ་པ་ཆེན་པོ་དང་། །སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་དང་
ལྡན་པའི་ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་པ་ལྟར། མངོན་པར་
བྱང་ཆུབ་པ་དང་མྱ་ངན་ལས་འདའ་བ་ལ་སོགས་པ་འཕྲིན་ལས་ཆེན་པོ་བདུན་དང་ལྡན་
པའི་བྱང་ཆུབ་སེམས་དཔའི་ཐེག་པ་ནི་ཐེག་པ་གསུམ་ལས་མཆོག་ཏུ་གྱུར་ཞིང་། དེ་ཡང་
གསང་བ་ལུང་བསྟན་པའི་མདོ་ལས། རྒྱུད་ལ་སྤྲོད་པ་རྒྱུ་ཆོས་ཀྱི། །འཁོར་ལོ་རབ་ཏུ་བསྐོར་
བྱས་ནས། །རྡོ་རྗེ་ཐེག་པ་ཉེ་ལམ་ཞིག །མ་འོངས་དུས་ན་འབྱུང་བར་འགྱུར། ཞེས་གསུངས་
པ་ལྟར། རྒྱུ་ཕ་རོལ་ཏུ་ཕྱིན་པའི་ཐེག་པ་དང་། འབྲས་བུ་གསང་སྔགས་རྡོ་རྗེ་ཐེག་པ་གཉིས་
ལས། འབྲས་བུ་རྡོ་རྗེ་ཐེག་པ་ལ་ཉེ་ལམ་ཞེས་དང་། རྒྱུ་ཕར་ཕྱིན་ཐེག་པ་ལ་བསྐལ་ཆེན་
གྲངས་མེད་གསུམ་དུ་ཚོགས་བསགས་ཏེ་ཡུན་རིང་བོའི་བར་དུ་ས་བཅུ་ལམ་ལྔ་རིམ་གྱིས་
བགྲོད་དགོས་པ་ཡིན་ལ། རྡོ་རྗེ་ཐེག་པ་ལ་དེ་ལྟ་བུ་མ་ཡིན་པར། གདུལ་བྱའི་མཆོག་དམན་
གྱི་དབང་གིས་ཁྱད་པར་ཅུང་ཟད་ཡོད་ཀྱང་། རིན་པོ་ཆེ་ལྟ་བུའི་གདུལ་བྱ་ལ་མཚོན་ན་
ཚེ་གཅིག་ལུས་གཅིག་ལ་ཡང་འཚང་རྒྱ་ནུས་པ་དང་། དེ་ལྟ་མིན་ན་ཡང་བར་དོ་ནས་
ལོངས་སྤྱོད་རྫོགས་པ་སྒྱུ་མའི་སྐུ་འགྲུབ་ཐུབ་པ་དང་། མ་མཐའ་སྐྱེ་བ་བཅུ་དྲུག་ཚུན་ཆད་
ལ་ངན་སོང་གི་གནས་སུ་གཏོང་མི་དགོས་ཤིང་བྱང་ཆུབ་ཀྱི་སར་བགྲོད་ཐུབ་པ་སོགས་ཕན་
ཡོན་ཁྱད་དུ་འཕགས་པའི་ཐེག་པ་དེ་ལྟ་བུ་རེད།
184



བཀའ་སློབ་ཟིན་བྲིས་ཕྱོགས་བསྒྲིགས།
སྤྱིར་ན་མདོ་སྔགས་གཉིས་ལ་མྱུར་བུལ་གྱི་ཁྱད་པར་ཙམ་དུ་མ་ཟད། སྔགས་ལ་མ་
བརྟེན་པར་འཚང་རྒྱ་བར་མི་ནུས་པ་སྟེ། རྒྱུ་མཚན་ནི་ས་བཅུ་བའི་མ་རིག་བག་ཆགས་ཟག་
མེད་ལུས་ཀྱིས་བསྐྱེད་པའི་ལས་དེ་གཟུགས་སྐུའི་ཉེར་ལེན་མི་ཐུབ། དེའི་རྒྱུད་ཀྱི་ཡེ་ཤེས་
དེ་གཉིས་སྣང་འཁྲུལ་བའི་བག་ཆགས་གཉིས་ཀྱི་གཉེན་པོ་མི་ཐུབ་པ་ཡིན་པས། ངེས་
པར་དུ་མཐའ་མར་སྔགས་ལ་བརྟེན་དགོས་པ་གསུངས་པ་དང་། གཞན་ཡང་བྱང་ཆུབ་
སེམས་དཔའ་མང་བོ་ཚེ་འདིར་མངོན་པར་རྫོགས་པར་འཚང་རྒྱ་མ་ཐུབ་པ། དཔེར་ན། ཐུན་
མོང་སྣང་ཚོད་ལྟར་ན་རྗེ་ཐམས་ཅད་མཁྱེན་པ་ཡང་བར་དོ་ལོངས་སྤྱོད་རྫོགས་པ་སྒྱུ་མའི་
སྐུའི་མཆོག་གི་དངོས་གྲུབ་གསུངས་པ་ལྟར་དུ། བར་དོ་ལ་ལོངས་སྤྱོད་རྫོགས་པའི་སྐུ་
མངོན་དུ་གྱུར་བའི་རྒྱུ་མཚན་ཡང་གཙོ་བོ་མ་རིག་བག་ཆགས་ཀྱིས་དང་ཟག་མེད་ལས་ཀྱིས་
བསྐྱེད་པའི་ལུས་འདིས་གཟུགས་སྐུའི་ཉེར་ལེན་བྱེད་མི་ཐུབ་པ་ལ་དགོངས་པ་ཡིན་རྒྱུ་རེད།
དེས་ན་རང་རེ་རྣམས་ལ་སློབ་སྤྲིང་སོགས་ན་གསུངས་པ་ལྟར་དུ། བདེ་གཤེགས་ལམ་རྟེན་
འགྲོ་བ་འདྲེན་པར་ཆས་གྱུར་ཅིང་། །སེམས་ཀྱིས་སྟོབས་ཆེན་མི་ཡིས་རྙེད་པ་གང་ཡིན་པ། །
ལམ་དེ་ལྷ་དང་ཀླུ་ཡིས་རྙེད་མིན་ལྷ་མིན་དང་། །མཁའ་ལྡིང་རིག་འཛིན་མི་འམ་ཅི་དང་
ལྟོ་འཕྱེས་མིན། །ཞེས་གཞན་སུས་ཀྱང་ཐོབ་པར་མི་ནུས་པའི་རྟེན་ཁྱད་པར་ཅན་ནི་
མིའི་ལུས་རྟེན་ཁྱད་པར་ཅན་འདི་ལྟ་བུ་ཡིན་པས། འདི་ཐོབ་པའི་སྟེང་ནས་སངས་རྒྱས་
ཀྱི་བསྟན་པའི་སྒོར་ཞུགས་ཤིང་ལྷག་པར་དུ་གསང་སྔགས་རྡོ་རྗེ་ཐེག་པ་དང་མཇལ།
ད་རེ ས་ལྟ་བུ་ལ་མཚོན་ན། མདོ་རྒྱུད་གཞན་དང་བཤད་སྲོལ་མི་འདྲ་བའི། །ཤིང་རྟའི་
སྲོལ་འབྱེད་དུས་ཀྱི་འཁོར་ལོའི་རྒྱུད། །ཅེས་གསུངས་པ་ལྟར། སྤྱིར་ན་སྒྱུ་ལུས་འོད་གསལ་
རྩལ་དུ་འདོན་པའི་ཕ་རྒྱུད་དང་། ཤེས་རབ་དོན་དམ་རྩལ་དུ་འདོན་པའི་མ་རྒྱུད་གཉིས་
ཡོད་པ་ལས། འདི་མ་རྒྱུད་དུ་གཏོགས་པ་ཡིན་ལ། དེ་ཡང་དུས་ཀྱི་འཁོར་ལོ་འདི་ལ་
ཐོག་མར་དབང་ངེས་པར་ཐོབ་དགོས་པར་མ་ཟད། གཙོ་བོ་དབང་དུས་སུ་ཁས་བླངས་
པའི་དམ་ཚིག་དང་སྡོམ་པ་རྣམས་ཚུལ་བཞིན་དུ་བསྲུངས་པ་ནི་ངེས་པར་གལ་ཆེ་བ་རེད། །
185



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་ལྟ་བུའི་དུས་ཀྱི་འཁོར་ལོའི་དཀྱིལ་འཁོར་དུ་རིམ་པ་དང་པོ་སྣོད་རུང་དུ་བྱེད་པ་
བྱིས་པ་ལྟར་འཇུག་པའི་དབང་བསྐུར་ཏེ། ཁམས་ལྔ་སོགས་ཀྱི་དྲི་མ་བདུན་སྦྱངས་ནས་ས་
བདུན་འགྲུབ་པའི་མོས་པ་བཞག རིམ་པ་གཉིས་པས་བསྙེན་སྒྲུབ་ཡན་ལག་བཞིའི་སྣོད་
རུང་དུ་བྱེད་པའི་ཀུན་རྫོབ་འཇིག་རྟེན་པའི་དབང་བཞི་དང་ངེས་དོན་འཇིག་རྟེན་ལས་
འདས་པའི་དབང་བཞི་སྟེ། ཁ་སང་དབང་གོང་མ་གོང་ཆེན་གྱི་དབང་གི་རིམ་པ་རྣམས་
བསྐུར་ཟིན་པ་རེད། དེ་ཐོབ་པའི་རྗེས་སུ་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་
བཅས་པ་རྡོ་རྗེའི་གཞི་འགྲུབ་པའི་ས་བོན་ཁྱད་པར་ཅན་ཐེབས་ད གོས་པ་དང་། གཙོ་བོ་
ནི་དབང་དུས་སུ་ཁས་བླངས་པའི་དམ་ཚིག་དང་སྡོམ་པ་འདི་ཚུལ་བཞིན་དུ་སྲུང་བ་ནི་
ཤིན་ཏུ་གལ་ཆེ་བ་ཡིན་ཏེ། འདིའི་དབང་གྲལ་དུ་བསྡད་ན་དུས་འཁོར་འདི་ལ་རྩ་བའི་
ལྟུང་བ་ཐུན་མོང་མ་ཡིན་པ་བདུན་དང་ཐུན་མོང་བ་བདུན་ཏེ་རྩ་ལྟུང་བཅུ་བཞི་གསུངས་
པ་དང༌། སྡིག་པ་ལྔ་དང་ཉེས་པའི་སྡིག་པ་ལྔ་སོགས་སྤོངས་པའི་བརྟུལ་ཞུགས་ཉེར་ལྔ་ལ་
སོགས་རྩ་བ་དང་ཡན་ལག་གི་དམ་ཚིག་མཐའ་དག་ཚུལ་བཞིན་དུ་བསྲུངས། དེ་ནས་ཉི་
ཟླའི་ལྷོ་བྱང་གི་བགྲོད་པ་གཉིས་དང་དཀར་ནག་གི་ཕྱོགས་གཉིས་ཚེས་སུམ་བརྒྱ་དྲུག་ཅུ་
སོགས་ཞིབ་པར་རྩིས་ཀྱིས་ཕྱེས་པའི་ཕྱི་དུས་ཀྱི་འཁོར་ལོ་སྣོད་ཀྱི་རྣམ་བཞག རྒྱུད་གཞན་
ལ་བརྟེན་ནས་གསལ་བར་རྟོགས་དགོས་པ་དང་། ནང་དུས་ཀྱི་འཁོར་ལོ་རྩ་རླུང་ཐིག་ལེའི་
གནད་ཕྲ་མོ་རྣམས་ཁོང་དུ་ཆུད་ཅིང་། དེ་སྦྱོང་བར་བྱེད་པ་གཞན་དུས་ཀྱི་འཁོར་ལོ་
རིམ་པ་གཉིས་ཀྱི་ལམ་ལ་རྒྱ་ཆེར་སློབ་པ་སོགས་རྣམ་ཐར་སྒོ་བཞིའི་ཏིང་ངེ་འཛིན་གྱི་སྐད་
ཅིག་མ་གཅིག་གིས་མངོན་པར་བྱང་ཆུབ་པའི་ངང་ནས། ཕྱི་ནང་གསང་བའི་གཞལ་ཡས་
ཁང་དང་རྣམ་པ་ལྔའི་མངོན་པར་བྱང་ཆུབ་པ་དཀྱིལ་འཁོར་རྒྱལ་མཆོག་བརྙེས་པའི་ཡན་
ལག་དང་། རྣམ་པ་ཉི་ཤུའི་མངོན་པར་བྱང་ཆུབ་པ་ལས་རྒྱལ་མཆོག་བསྙེན་སྒྲུབ་ཀྱི་ཡན་ལག་
ཡས་བབས་ཀྱི་དགའ་བ་བཞི་མཚོན་པ་ཐིག་ལེ་རྣལ་འབྱོར་སྒྲུབ་པའི་ཡན་ལག་དང་། མས་
བབས་ཀྱི་དགའ་བཞི་མཚོན་པ་ཕྲ་མོའི་རྣལ་འབྱོར་སྒྱུ་འཕྲུལ་དྲ་བས་མངོན་པར་བྱང་ཆུབ་
186



བཀའ་སློབ་ཟིན་བྲིས་ཕྱོགས་བསྒྲིགས།
པ་སྒྲུབ་ཆེན་གྱི་ཡན་ལག བྱང་ཆུབ་པ་བཞིས་ཐ་མལ་གྱི་སྣང་ཞེན་སྦྱངས་ཏེ། རྫོགས་རིམ་
གྱི་རྟོགས་པ་མཐའ་དག་སྐྱེ་བའི་སྣོད་དུ་སྨིན་པར་བྱས་ནས། སྟོང་གཟུགས་ཀྱི་སྐུ་དང་
ལུས་བསྒྲུབ་པའི་གཞིར་གྱུར་བས། སྔར་མེད་གསར་དུ་བསྐྲུན་པ་དང་གྲུབ་ཟིན་བརྟན་
པར་བྱེད་པ་ཐོག་མར་དགེ་བའི་རྣལ་འབྱོར་སོར་བསམ་དང་། གཟུགས་དེ་ཉིད་གྲུབ་ནས་
དབང་དུ་བྱེད་པ་དང་། གོང་ནས་གོང་དུ་མས་སྦྱོར་བྱེད་པའི་བར་དུ་དགེ་བའི་རྣལ་འབྱོར་
སྲོག་འཛིན་གཉིས། ཐ་མར་དགེ་བ་རྟེན་སྟོང་གཟུགས་ཀྱི་སྐུ་དངོས་སུ་འགྲུབ་པ་རྗེས་དྲན་
དང་། བསམ་པ་མི་འགྱུར་བའི་བདེན་པ་གྲུབ་པ་ཏིང་ངེ་འཛིན་གྱི་ཡན་ལག་ཏེ། ཡན་ལག་
དྲུག་གི་རྟོགས་པ་རྣལ་མ་རྒྱུད་ལ་སྐྱེ་དགོས། དེ་ལྟ་བུའི་ཟུང་འཇུག་བདེ་བ་ཆེན་པོ་
ཟུང་དུ་འཇུག་པ འི་ལམ་གྱི་ནང་དུ་ཁམས་དཀར་དམར་ཉི་ཁྲི་ཆིག་སྟོང་དྲུག་བརྒྱ་སྟེ།
དངུལ་ཆུས་ལྕགས་ཟ་བ་བཞིན་དུ་བེམ་པོའི་ཁམས་ཟད་ཅིང་མི་འགྱུར་བའི་བདེ་བ་ཉི་
ཁྲི་ཆིག་སྟོང་དྲུག་བརྒྱུས་ལས་རླུང་བཀག་ཏེ། རླུང་གི་འཕོ་བ་བཅུ་གཉིས་འགག་པས་ས་
བཅུ་གཉིས་རིམ་གྱིས་བགྲོད་པར་འགྱུར་བ་ཡིན། དེ་ནས་འབྲས་བུ་དུས་ཀྱི་འཁོར་ལོ་
མཆོག་མི་འགྱུར་བའི་བདེ་བ་ཆེན་པོ་ཐིག་ལེ་དང་སྟོང་གཟུགས་ཡབ་ཡུམ་ཁ་སྦྱོར་གྱི་སྐུ་
དབྱེར་མི་ཕྱེད་པ་རྡུལ་ཕྲ་རབ་ཀྱི་ཆོས་ཀྱི་ཕུང་བོ་སོགས་ཟད་ཀྱང་གནས་སྐབས་བཞིས་
སྒྲིབ་པ་སྤོང་བ་བདེན་དོན་བཅུ་གཉིས་དང་དེ་ཉིད་བཅུ་དྲུག་གི་བདག་ཉིད་དང་བོའི་
སངས་རྒྱས་དབྱེར་མེད་པ་དུས་ཀྱི་འཁོར་ལོའི་གོ་འཕང་མངོན་དུ་བྱེད་དགོས་པ་དེ་ལྟ་བུ་
རེད། དེས་ན་དབང་བསྐུར་མེད་པར་འཆད་བྱེད་པ། །སློབ་དཔོན་སློབ་མ་ཤི་མ་ཐག །
དངོས་གྲུབ་ཐོབ་ཀྱང་དམྱལ་བར་འགྲོ། གསུངས་པ་ལྟར་དུ། སྔགས་ལ་འཇུག་པའི་སྒོ་ནི་
དབང་དང་། དབང་ཡང་བརྒྱུད་པ་ཚད་ལྡན་ཞིག་མ་ཡིན་པར་ར ང་བཟོ་ལྟ་བུ་བྱས་ན།
དངོས་གྲུབ་རག་པ་ཙམ་རེ་ཐོབ་ན་ཡང་སློབ་དཔོན་དང་སློབ་མ་ཤི་མ་ཐག་ཏུ་དམྱལ་བ་
སོགས་ལ་འགྲོ་བའི་ཉེས་པ་ཆེན་པོ་གསུངས་པ་དེ་ལྟ་བུ་རེད། དེས་ན་ད་ཐེངས་ཀྱང་བཅོམ་
ལྡན་འདས་དཔལ་དུས་ཀྱི་འཁོར་ལོའི་དབང་གི་རིམ་པ་རྣམས་དེ་རིང་རྡོ་རྗེ་སློབ་དཔོན་
187



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བདག་པོ་ཆེན་པོའི་དབང་བསྐུར་བ་ནས་བཟུང་དུས་ཀྱི་འཁོར་ལོའི་དབང་གི་རིམ་པ་
རྣམས་རྫོགས་པར་ཐོབ་སོང་བ་ཡིན་པས། ཁ་སང་སོགས་སུ་ཞུས་པ་ལྟར་ང་ལ་རྡོ་རྗེ་སློབ་
དཔོན་གྱི་མཚན་ཉིད་མི་ཚང་མོད། འོན་ཀྱང་། ལྷག་པའི་ལྷ་དང་རྩ་བརྒྱུད་ཀྱི་དྲིན་ཅན་
བླ་མ་རྣམས་ཀྱི་བཀའ་དྲིན་དང་ཐུགས་རྗེ་ལ་བརྟེན་ནས། ལྷག་ཏུ་སློབ་མ་ཁྱེད་རང་རྣམས་
ས་ཕྱོགས་ཐག་རིང་བོ་ནས་དཀའ་བ་སྤྱད་དེ་འདིར་ཡོང་། དད་པ་དང་དག་སྣང་རྩེ་
གཅིག་གི་སྒོ་ནས་དབང་གྲལ་དུ་བསྡད་ན། སྤྱིར་དབང་ལ་དབང་བརྡ་འཕྲོད་དགོས་པ་
ཞིག་རེད་དེ། ཡིན་ན་ཡང་རང་རང་གི་དད་པ་དང་དག་སྣང་ལ་བརྟེན་ནས་རྒྱུད་ལ་བག་
ཆགས་ཁྱད་པར་ཅན་རེ་འཇོག་ཐུབ་པ་ལ་དོགས་པ་མ་དགོས་པ་དེ་ལྟ་བུ་རེད།
ཚངས་པ་སྐུ་ཡི་རྡོ་རྗེ་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་ཐུགས་ཀྱི་རྡོ་རྗེ་
འཛིན། དེ་ཡང་ཁྱབ་འཇུག་རྫུ་འཕྲུལ་ཚེ། །གཙུག་ཕུད་ཕུད་བུ་ལྕང་ལོ་ཅན། །རལ་བ་
མུཉྫ་ཅོད་པན་ཐོགས། །གདོང་ལྔ་གཙུག་ཕུད་ལྔ་དང་ལྡན། །ཟུར་ཕུད་ལྔ་བ་མེ་ཏོག་ཐོད། །
ཅེས་པའི་འཇམ་དཔལ་མཚན་བརྗོད་ཀྱི་ཚིག་འདིའི་དོན་ཅི་ཞེ་ན། འདིར་མཁས་གྲུབ་
ཐམས་ཅད་མཁྱེན་པས་གསལ་བོ་གསུངས་མེད་ཀྱང་། རྒྱལ་བ་དགེ་འདུན་རྒྱ་མཚོའི་འཇམ་
དཔལ་མཚན་བརྗོད་ཀྱི་འགྲེལ་བ་ལ་བལྟས་ན་འགྲེལ་ཧ་ཅང་གསལ་བོ་ཡོད་པ་རེད། ལུང་
དང་བོ་ཚངས་པ་སྐུ་ཡི་རྡོ་རྗེ་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་ཐུགས་ཀྱི་རྡོ་
རྗེ་འཛིན། །དེ་ཡང་ཁྱབ་འཇུག་རྫུ་འཕྲུལ་ཆེ། །ཞེས་གསུངས་པའི་དོན་མདོར་བསྡུས་
ཤིག་ཞུས་ན། སྐུའི་རྡོ་རྗེ་དང་དབང་ཕྱུག་ཏེ་གསུང་གི་རྡོ་རྗེ་དང་རྫུ་འཕྲུལ་ཆེ་བའི་ཁྱབ་
འཇུག་རྡོ་རྗེ་གསུམ་གྱི་ནང་ནས་རྒྱལ་པོའམ་གཙོ་བོ་ནི་ཐུགས་ཀྱི་རྡོ་རྗེ་འཛིན་པ་སློབ་མ་
རྣམས་ལ་བྱིན་གྱིས་རློབས་ཤིང༌། དེ་ལ་བརྟེན་ནས་སློབ་མ་རྣམས་རྡོ་རྗེ་སློབ་དཔོན་དུ་
འགྱུར་དགོས་པ་རེད། དེ་ནི་ཁྱེད་རྣམས་རྡོ་རྗེ་སློབ་དཔོན་བྱ་བའི་ཆེད་དུ་སྦྱིན་པ་ཡིན་ཞིང་།
དེའི་དང་བོ་བུམ་པའི་དབང་བསྐུར་བའི་ངེས་དོན་ནི། གཙུག་ཕུད་ཕུད་བུ་ལྕང་ལོ་ཅན། །
རལ་བ་མུཉྫ་ཅོད་པན་ཐོགས། །གདོང་ལྔ་གཙུག་ཕུད་ལྔ་དང་ལྡན། །ཟུར་ཕུད་ལྔ་བ་མེ་ཏོག་
188



བཀའ་སློབ་ཟིན་བྲིས་ཕྱོགས་བསྒྲིགས།
ཐོད། །ཅེས་གཙུག་ཕུད་དེ་བུམ་པའི་དབང་བསྐུར་བའི་གནས་སྤྱི་བོ་ཡིན་པས་ཕུད་བུ་ལྕང་
ལོ་ཅན་དེ་སྐྲ་ལ་ཟེར་བ་རེད། དངོས་བསྟན་དུ་རྩ་རྣམས་འདུས་པའི་གནས་སུ་གྱུར་བ་
དང་། རལ་བ་མུཉྫ་དེ་རྩ་རྣམས་ཡིད་བཞིན་ཅོད་པན་ཐོག་ཏུ་རིགས་ལྔའི་བུམ་པ་དང་
འདྲ་བའི་གཙུག་ཏོར་གྱི་འཁོར་ལོའི་རྩ་འདབ་བཞི་དབུས་ཀྱི་ཕང་དང་ཕྱོགས་བཞི་བཅས་
ལྔ་བོ་དེ་དག་རང་ལས་གྱེས་པའི་རྩའི་དྲ་བ་ནི་ཕྱོགས་སུ་བཅིངས་པ་དང་། གདོང་ལྔ་སྟེ་
འབྱུང་བ་ལྔའི་རྩ་འདབ་ལ་ཟུར་ཕུད་ལྔ་སྟེ་འབྱུང་བ་ལྔའི་རླུང་རྒྱུ་བ་དང་། ཟུར་ཕུད་ལྔ་
བ་མེ་ཏོག་གི་ཐོད་ཅེས་རླུང་ཉི་ཁྲི་ཆིག་སྟོང་དྲུག་བརྒྱའི་ལྷག་མ་འགའ་འམ་དེ་གཙུག་ཏོར་
གྱི་འཁོར་ལོ་ནས་རྒྱུ་བ་དེ་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་
པའི་བུམ་པའི་དབང་བསྐུར་བ་ཞེས་གསུངས་པ་རེད། མགོ་ཟླུམ་བརྟུལ་ཞུགས་ཆེན་པོ་བ།
ཞེས་སོགས་གསུང་བའི་དོན་གསང་དབང་གི་ངེས་དོན་ལ་སྦྱར་ནས་བཤད་ན། དུས་འཁོར་
གྱི་དཀྱིལ་འཁོར་དུ་དབང་ཡོངས་སུ་རྫོགས་པར་བསྐུར་བས་དཀྱིལ་འཁོར་ཐམས་ཅད་དུ་
དབང་བ་སོགས་ལ་འགྱུར་བར་གསུངས་ལ། དེའི་སྐབས་སུ་དུས་འཁོར་དུ་དབང་བསྐུར་
བས་ལྷ་གཞན་པ་ཐམས་ཅད་ལ་དབང་བསྐུར་བར་འགྱུར་ཞེས་གསུང་ཡོད་ཀྱང་། དེ་ནི་
དོན་དུ་དུས་འཁོར་གྱི་དབང་གཅིག་པུས་ལྷ་གཞན་པ་ཐམས་ཅད་ཀྱི་དབང་གི་གོ་ཆོད་པ་
ཨེ་རེད་ཟེར་ན། དེ་ཡང་མིན་ཏེ་བྱིན་རླབས་ཀྱི་སྟོབས་ལ་གསུངས་པ་ཡིན། དེ་རྣམས་
ཀྱི་དོད་ལ་སྔགས་འཆང་དགེ་འདུན་བཀྲ་ཤིས་ཀྱི་བཤད་པ་ཞིག་ཡོད་པ་དེར་རྒྱུད་སྡེ་གཞན་
ལ་སློབ་དཔོན་གྱི་སྐབས་སུ་དམ་ཚིག་གསུམ་སྦྱིན་པ་བཞིན་དུ་སྐབས་འདིར་རིགས་དྲུག་
དང་རྡོ་རྗེ་གསུམ་གྱི་དམ་ཚིག་སྦྱིན་པ་ཡིན་ལ། དེ་ཡང་སློབ་མ་རིགས་ཐམས་ཅད་འདུས་
པའི་བདག་པོ་རྡོ་རྗེ་སློབ་དཔོན་དུ་བྱིན་གྱིས་བརླབ་པའི་ཆེད་དུ་དུས་ཀྱི་འཁོར་ལོའི་ཞལ་
ཕྱག་ཡོངས་སུ་རྫོགས་པ་བསྐྱེད་པ་དང་། དེ་ལ་མི་བསྐྱོད་པའི་ངོ་བོར་གྱུར་བའི་འཁོར་ལོ་
སྤྱི་བོར་སྦྱིན་པའི་བྱང་སེམས་སྤྱི་བོའི་བར་དུ་རྟག་པ་བརྟན་པར་བྱས་པ་ལ་བརྟེན་ནས།
གཞི་དུས་ཀྱི་ནམ་མཁའི་ཁམས་བརྟག་ནས་གདུལ་བྱ་ལ་ཆོས་འཁོར་སྐོར་བའི་ནུས་པ་
189



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཇོག་པ་དང་། རྡོ་རྗེ་སེམས་དཔའི་ངོ་བོར་བྱུང་བའི་ཐལ་ཆེན་གྱིས་ལུས་ལ་ཞུགས་པ་གཞི་
དུས་ཀྱི་ཡེ་ཤེས་ཀྱི་ཕུང་བོ་རྣམ་པར་དག་ནས། མཆོག་ཏུ་མི་འགྱུར་བའི་བདེ་བ་རྫོགས་
པའི་ངེས་པ་འཇོག་པའི་སྒོ་ནས་དེ་གཉིས་ཀྱི་ཐུགས་རྡོ་རྗེས་ལག་རྗེས་འཇོག་ལ། འོད་
ད པག་མེད་ཀྱི་ངོ་བོར་གྱུར་བའི་རྣ་རྒྱན་རྣ་བར་བརྒྱན་པའི་ཐུན་མོང་མ་ཡིན་པ་བདེ་
སྟོང་དབྱེར་མེད་སྟོན་པའི་གསུང་རབ་ཀྱི་དོན་ཐོས་པ་ལྟར་ཉམས་སུ་བླངས་པ་ལ་བརྟེན་
ནས། གཞིའི་ཆུའི་ཁམས་ཐ་མལ་གྱི་ལུས་རྣམ་པར་དག་པའི་ནུས་པ་འཇོག་པ་དང་། རྣམ་
སྣང་གི་ངོ་བོར་གྱུར་བའི་གདུ་བུ་ཡན་ལག་རྣམས་སུ་སྦྱིན་པས། མི་དགེ་བ་བཅུ་གདམས་
པ་ལ་བརྟེན་ནས་གཞིའི་ཁམས་ཐ་མལ་གྱི་ལུས་རྣམ་པར་དག་པའི་ནུས་པ་བཞག་པའི་སྒོ་
ནས་དེ་གཉིས་ཀྱིས་སྐུའི་ལག་རྗེས་འཇོག་ལ། རིན་འབྱུང་གི་ངོ་བོར་གྱུར་བའི་མགུལ་རྒྱན་
དང་གདུ་བུས་གཞིའི་མེ་ཁམས་མགྲིན་པའི་རྩ་འཁོར་གྱི་རླུང་དབུ་མར་སྡོམ་པའི་ནུས་པ་
འཇོག་ཅིང་དོན་འགྲུབ་རིགས་ཀྱི་ངོ་བོར་གྱུར་བའི་སྐ་རགས་སྐེད་པར་སྦྱིན་པ་ལ་བརྟེན་
ནས་གཞིའི་ལྟེ་བའི་རྩ་འཁོར་གྱི་རླུང་བཅུད་རྣམས་དབུ་མར་སྡོམ་པའི་ནུས་པ་འཇོག་ཅིང་
དེ་གཉིས་ཀྱིས་གསུང་རྡོ་རྗེའི་ལག་རྗེ་འཇོག་པར་བྱེད་པ་སྟེ། འདིར་སློབ་མ་ལ་རིགས་
དྲུག་གི་དམ་ཚིག་སྦྱིན་པའི་རྒྱུ་མཚན་ནས་སློབ་མ་རིགས་དྲུག་གི་ངོ་བོར་བྱིན་གྱིས་རླབས་
པའི་ཚུལ་ཡིན།
དེ་ནས་མཆོད་ཕྱིར་ཐོགས་རེད། མཆོད་ཕྱིར་ཐོགས་ནི་སློབ་མ་རང་ཉིད་ཀྱིས་མེ་ཏོག་
གང་ལ་ཕོག་པའི་ལྷའི་ཕྱག་མཚན་དང་ཅོད་པན་དར་དཔྱངས་དང་བཅས་པ་རྣམས་
སྔར་རྡོ་རྗེ་གསུམ་དུ་བསྐྱེད་པ་ཞི་གནས་རྣམས་སྦྱིན་པ་རེད། དེ་ཡང་མཆོད་ཕྱིར་ཐོགས་
སྦྱིན་པས་བྱང་སེམས་འཕོ་བ་བཀག་ནས་རླུང་དབུ་མར་སྡོམ་པའི་ནུས་པ་དང་སྐུ་རྡོ་རྗེ་
འགྲུབ་པའི་ལག་རྗེས་འཇོག་པ་ཡིན་ནོ། །ཕྱག་མཚན་གྱི་ལྷ་དེ་ལ་བརྟེན་པའི་ཆོས་འཁོར་
བསྐོར་བའི་མོས་པ་བཞག་པའི་སྒོ་ནས་གསུང་གི་རྡོ་རྗེའི་ལག་རྗེས་འཇོག་པ་དང་། ཅོད་
པན་དར་དཔྱངས་དང་བཅས་པས་རིགས་ལྔའི་ངོ་བོར་གྱུར་བའི་ཡེ་ཤེས་ལྔའི་ཉོན་མོངས་
190



བཀའ་སློབ་ཟིན་བྲིས་ཕྱོགས་བསྒྲིགས།
བདུད་ལས་རྒྱལ་བའི་མོས་པ་བཞག་པའི་སྒོ་ནས་ཐུགས་རྡོ་རྗེའི་ནུས་པ་འཇོག་པ་རེད།
སྐབས་འདིར་སློབ་མ་ལ་རྡོ་རྗེ་གསུམ་གྱི་དམ་ཚིག་སྦྱིན་པའི་དགོས་པ་གང་ཡིན་ཞེ་ན།
སློབ་མ་རྡོ་རྗེ་གསུམ་གྱི་ངོ་བོར་བྱིན་གྱིས་བརླབས་པའི་ཆེད་དང་། རྡོ་རྗེ་གསུམ་གྱི་དམ་ཚིག་
གསུམ་པོ་དེ་ཡང་ཚངས་པ་དྲག་པོ་ཁྱབ་འཇུག་གི་མིང་འདོགས་པའི་རྒྱུ་མཚན་ནི། དེ་
ལ་མི་བུའི་གདུལ་བྱ་རྗེས་སུ་འཛིན་པའི་ཆེད་ཡིན་གསུངས་ཡོད། དེ་ལྟར་འདིའི་སྐབས་
གཙོ་བོ་སློབ་མ་རྣམས་ཀྱི་ལུས་ངག་ཡིད་གསུམ་བྱིན་གྱིས་བརླབས་ནས་སྐུ་གསུང་ཐུགས་
རྡོ་རྗེ་གསུམ་དང་དབྱེར་མི་ཕྱེད་པ་བྱས་པ་རེད། དེ་ལྟར་དུས་ཀྱི་འཁོར་ལོའི་དཀྱིལ་འཁོར་
གྱི་དབང་ཡོངས་སུ་རྫོགས་པར་བསྐུར་བས། རྡོ་རྗེ་སློབ་དཔོན་གྱི་དཀྱིལ་འཁོར་ཐམས་
ཅད་དབང་བསྐུར་བར་འགྱུར་ཞིང་རྒྱུད་ཐམས་ཅད་ཀྱི་སྟོན་པ་བོ་དང་སྔགས་ཐམས་
ཅད་ཀྱི་རྗེས་སུ་གནང་བ་སྦྱིན་པ་བོ་དང་དངོས་གྲུབ་ཐམས་ཅད་ཀྱི་སྒྲུབ་པ་བོར་འགྱུར་
བའི་ནུས་པ་ཁྱད་པར་ཅན་བཞག་པ་དེ་ལྟ་བུ་ཐུགས་ལ་འཇགས་དགོས་པ་དང་། དེ་བཞིན་
འདིར་སྟོན་པ་བོའི་དབང་ལ་མངོན་པར་དབང་བསྐུར་བའི་དགེ་སློང་ངམ་དགེ་ཚུལ་ལམ་
ཁྱིམ་པས་གཡོག་བྱེད་པ་ལ་སོགས་ཁྱིམ་པའི་ཆོས་མི་བྱའོ། །གལ་ཏེ་རལ་གྲི་དང་། སྣག་ཚ་
དང་ཚོང་ལ་སོགས་པ་བྱས་ན་དེའི་བཀའ་བཅག་པར་འགྱུར་ཞིང་། བཀའ་བཅག་པ་ལས་
མནར་མེད་པར་འགྲོ་བར་འགྱུར་ཏེ། སློབ་དཔོན་གྱི་ཆོས་རྣམ་པར་བཤིག་པའི་ཕྱིར་རོ། །
ཞེས་གསུངས་སོ། །འདིའི་སྣག་ཚ་ཟེར་བ་ཡོངས་གྲགས་ཀྱི་སྣག་ཚ་ལ་གོ་བ་མ་ཡིན་པར་ཁྱོད་
རྡོ་རྗེ་སློབ་དཔོན་དུ་གྱུར་ན་ཚོང་ལ་སོགས་བྱས་ན་ཧམ་སེམས་ཀྱིས་རང་ལ་ཁེ་ལེན་པ་དང་
གཞན་ལ་གནོད་པ་བྱེད་པའི་བསམ་པ་དེ་འདྲ་བྱེད་མི་ཆོག་པས། མདོག་ནག་པོ་སྣག་ཚ་ལྟ་
བུ་ལ་གོ་དགོས་པ་ཡིན་ཚོད་རེད། དེ་མ་གཏོགས་འདིའི་སྐབས་སུ་སྣག་ཚ་ཞེས་པ་ལ་གོ་རྒྱུ་
གཞན་མེད་པར་གསུངས་ཡོད།
ཆོས་སྐོར་ཏེ་ཆོས་བྱེད་དགོས་པའི་དགོས་པ་ཅི་ཟེར་ན། སྤྱིར་ན་སྐོར་བའི་ཕན་ཡོན་
མང་བོ་གསུངས་ཡོད་པ་དེ་ལྟར་དུ། ལྷག་པར་བཅོམ་ལྡན་འདས་དཔལ་དུས་ཀྱི་འཁོར་
191



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ངa
ལོའི་རྡུལ་ཚོན་གྱི་དཀྱིལ་འཁོར་ཡོངས་སུ་གྲུབ་པ་འདི་ལ་བསྐོར་བ་བྱས་ན། དཔལ་དུས་ཀྱི་
འཁོར་ལོའི་གཞལ་ཡས་ཁང་ལ་བསྐོར་བ་ཡིན་པས། སྐོར་བའི་ཕན་ཡོན་ལ་སོགས་པ་བསམ་
ཞིང་། སྐོར་བ་བྱེད་ཚུལ་ལ་ཡང་སྐྱེས་བུ་དམ་པ་རྣམས་ཀྱི་ཕྱག་བཞེས་ལ་སྐོར་བ་ཆེ་ཆུང་མི་
འདྲ་བ་ལན་གསུམ་བྱེད་པ་ཡིན། དེ་ལྟར་བྱེད་པའི་དགོས་པ་གང་ཡིན་ཟེར་ན། སྐུ་གསུང་
ཐུགས་གསུམ་གྱི་དཀྱིལ་འཁོར་ལ་མོས་ནས། སྐུའི་དཀྱིལ་འཁོར་ཧ་ཅང་རྒྱས་པ་ཡིན་པས་
སྐོར་བ་ཆེན་པོ། གསུང་གི་དཀྱིལ་འཁོར་དེའི་ནང་དུ་ཡོད་པས་སྐོར་བ་འབྲིང༌། ཐུགས་ཀྱི་
དཀྱིལ་འཁོར་དེའི་ནང་དུ་ཡོད་པས་སྐོར་བ་ཆུང་བ་སྟེ་རིམ་པ་བཞིན་སྐོར་བ་ཆེ་ཆུང་བྱེད་
པའི་རྒྱུ་མཚན་དེ་རེད། །
འདི་སྐབས་སུ་དམིགས་རྣམ་འཛིན་པ་ནི། བླ་མ་ལས་ཀྱི་རྡོ་རྗེའི་རྗེས་སུ་འབྲངས་ཏེ་སྐུ་
གསུང་ཐུགས་གསུམ་གྱི་དཀྱིལ་འཁོར་ལ་སྐོར་བ་ལན་གསུམ་བྱས་ཏེ། དེ་ནས་དཀྱིལ་འཁོར་
གྱི་ཤར་སྒོར་ཙོག་བུར་འདུག་ཏུ་བཅུག་ཅིང་། བླ་མས་སློབ་མ་འདི་ཐམས་ཅད་དཔལ་དུས་
ཀྱི་འཁོར་ལོར་ཕུལ་ཞིང་། དེ་ནས་བཟུང་བཅོམ་ལྡན་འདས་དཔལ་དུས་ཀྱི་འཁོར་ལོའི་སློབ་
མར་གྱུར་སོང་བ་དང་། རྒྱུད་འཛིན་པ་བོ་དང་དབང་སྐུར་བ་བོ་ལ་སོགས་པའི་དབང་
ཆ་ཐམས་ཅད་སྤྲད་སོང་བ་དེ་ལྟ་བུ་རེད། དེའི་སྟབས་འདི་ལ་རྡོ་རྗེ་སློབ་དཔོན་གྱི་དབང་
ཞེས་མིང་འདོགས་པའི་རྒྱུ་མཚན་ཡང་དེ་ལྟར་རེད། དེ་བཞིན་སྐོར་བའི་སྐབས་སུ་ཁྱེད་
རྣམས་ཀྱིས་ཀྱང་བླ་མ་ལས་ཀྱི་རྡོ་རྗེ་ནི་བཅོམ་ལྡན་འདས་དཔལ་དུས་ཀྱི་འཁོར་ལོ་དངོས་
ཡིན་སྙམ་པ་དང་། ཡོན་ཏན་ཐམས་ཅད་ཀྱི་རྩ་བ། དངོས་གྲུབ་ཐམས་ཅད་ཀྱི་གཞི་མ་ནི་
བླ་མ་ལ་རག་ལས་པ་ཡིན་པས་དད་པ་སྦྱོངས་ལ། བླ་མའི་རྗེས་སུ་འབྲང་སྟེ་མ་འོངས་པ་ན་
ང་ཚོས་དཔལ་དུས་ཀྱི་འཁོར་ལོའི་གོ་འཕང་ཐོབ་དཀའ་བ་དེ་ལ་བག་ཆགས་ཁྱད་པར་
ཅན་ད་ལྟ་ནས་འཇོག་དགོས། བྱང་ཕྱོགས་ཤམྦྷ་ལར་རིགས་ལྡན་དྲག་པོ་འཁོར་ལོ་ཅན་
གྱིས་ཆོས་ཀྱི་འཁོར་ལོ་བསྐོར་ཞིང་། དུས་བཞི་ཕྱི་མའི་རྫོགས་ལྡན་མངོན་དུ་འགྱུར་བ་ལ་
ཡུན་རིང་བོ་འགོར་མི་དགོས་པ་རེད། དེ་བཞིན་སྐོར་བའི་སྐབས་སུ་ཡང་ཕྱོགས་གཅིག་
192



བཀའ་སློབ་ཟིན་བྲིས་ཕྱོགས་བསྒྲིགས།
ནས་དཔལ་དུས་ཀྱི་འཁོར་ལོའི་སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་བཞེངས་
པ་དེ་ལ་བསྐོར་བ་དང་། དུས་འཁོར་འདི་གཞན་དང་མི་འདྲ་བར་རས་བྲིས་སོགས་སུ་དབང་
བསྐུར་མི་ཆོག་པར། ངེས་པར་དུ་རྡུལ་ཚོན་གྱི་དཀྱིལ་འཁོར་ལ་དབང་བསྐུར་དགོས། རྡུལ་
ཚོན་ལ་དབང་བསྐུར་བའི་རྒྱུ་མཚན་ནི་རྡུལ་རེ་རེའི་གྲངས་དང་མཉམ་པའི་བསོད་ནམས་
ཀྱི་ཚོགས་བསགས་པ་ཡིན་པས་རས་བྲིས་སོགས་ལ་མི་བསྐུར་བར་རྡུལ་ཚོན་གྱི་དཀྱིལ་
འཁོར་དུ་དབང་བསྐུར་བ་ཡིན། དེ་ལ་བསྐོར་བ་བྱེད་པའི་ཚེ་ཡང་རང་གི་རྐང་ཞབས་ཀྱི་
རྡུལ་དང་མཉམ་པའི་ལུས་སུ་སྤྲུལ་ཏེ། དཀྱིལ་འཁོར་ཀྱང་གྲངས་དེ་འདྲ་བ་ལ་སྐོར་བ་ཡང་
གྲངས་མེད་པ་ཞིག་བྱས་སོང་སྙམ་པའི་དམིགས་པ་བཟུང་ན་ལྷག་པར་བྱིན་རླབས་ཆེན་
པོ་འབྱུང་རྒྱུ་རེད།
དེ་ལྟར་བྱང་ཕྱོགས་ཤམྦྷ་ལར་རིང་བོར་མི་ཐོགས་པར་དཔལ་དུས་ཀྱི་འཁོར་ལོའི་
ཆོས་ཚུལ་སོགས་དར་རྒྱུ་ཡིན་པས། བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་
བསྐུར་ཆེན་པོ་འདི་ལྟ་བུ་ཐོབ་པ་ལ་བརྟེན་ནས་མ་འོངས་བྱང་ཕྱོགས་ཤམྦྷ་ལར་སྐྱེ་བའི་
སྨོན་ལམ་ད་ལྟ་ཉིད་ནས་རྒྱག་དགོས། དེ་ཡང་བདག་ལྟ་བུ་ལ་མཚོན་ན་བླ་མའི་ཡོན་ཏན་
ཆེན་པོ་མེད་ཀྱང་། རང་གི་དྲིན་ཅན་རྩ་བའི་བླ་མ་ཁྱབ་བདག་དང་བོའི་སངས་རྒྱས་
དང་ངོ་བོ་དབྱེར་མ་མཆིས་པ་སྐྱབས་མཆོག་སྣང་བ་མཐའ་ཡས་སྐུ་ཕྲེང་དགུ་བ་ཆེན་པོས་
ང་ལ་དབང་འདི་བསྐུར་བའི་དུས་སུ་ཐུགས་བརྩེ་བ་ཆེན་པོས་རྗེས་སུ་བཟུང་བ་ཡིན་པས།
ངས་ཀྱང་ཁོང་གིས་ཐུགས་དམིགས་གནང་བ་བཞིན་དུ་ཁོང་གི་དབང་རྒྱུན་ད་ལྟའི་བར་
དུ་ཐེངས་དགུར་བསྐུར་བ་ཡིན། དབང་གྲལ་དུ་བསྡད་པའི་སློབ་མ་ཕལ་ཆེར་ཁྲི་ཚོ་སུམ་
ཅུ་བཞི་བཅུ་ཞིག་ཡོད་རྒྱུ་རེད། དེ་ལྟ་བུའི་སེམས་ཅན་གྲངས་མེད་པ་ཞིག་གི་རྒྱུད་ལ་
ཐར་བའི་ས་བོན་རེ་བཞག་པའི་དགེ་བའི་རྩ་བ་མཐའ་དག་ལ་བརྟེན་ནས་ནམ་ཞིག་ང་
ཚོ་ཚང་མ་བྱང་ཕྱོགས་ཤམྦྷ་ལར་སྐྱེ་ཐུབ་རྒྱུ་རེད་བསམ་པའི་གདེང་ཚོད་དེ་འདྲ་ཡོད།
ཤིང་བཟའ་རྡོ་རྗེ་འཆང་སྐུ་འཕྲེང་བཅུ་བདུན་པ་རྗེ་བཙུན་བློ་བཟང་བསྟན་འཛིན་ཚུལ་
j93



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྲིམས་ཕུན་ཚོགས་དཔལ་བཟང་བོ་དེ་ཉིད་ཀྱིས་པཎ་ཆེན་ཐམས་ཅད་མཁྱེན་པ་སྐུ་འཕྲེང་
དྲུག་པ་པཎ་ཆེན་བསྟན་པའི་དབང་ཕྱུག་གི་མདུན་ནས་དུས་འཁོར་དབང་ཆེན་གསན་
སྐབས། པཎ་ཆེན་བསྟན་པའི་དབང་ཕྱུག་ནས་ཤིང་བཟའ་ཚང་ལ་ཁྱོད་མ་འོངས་པ་ན་
རིགས་ལྡན་དྲག་པོ་འཁོར་ལོ་ཅན་གྱི་སྲས་སུ་སྐྱེ་བ་ཡིན་ཞེས་གསུངས་ཡོད། དེའི་སྟབས་
ཤིང་བཟའ་བློ་བཟང་མཁས་གྲུབ་བཤད་སྒྲུབ་དམ་ཆོས་རྒྱ་མཚོ་ཚང་གིས་སྔར་པཎ་ཆེན་
བསྟན་པའི་དབང་ཕྱུག་གིས་དེ་ལྟར་གསུངས་པ་བཞིན་དུ་པཎ་ཆེན་སྐུ་འཕྲེང་དགུ་བ་ལ་
ཤམྦྷ་ལའི་སྨོན་ལམ་ཞུས་པ་བཞིན་ཁོང་ནས་ཤམྦྷ་ལའི་སྨོན་ལམ་ཡང་གསུང་ཡོད་པ་ཁོང་
རྣམ་པའི་ཐུན་མོང་མ་ཡིན་པའི་རྣམ་ཐར་བསམ་གྱིས་མི་ཁྱབ་པ་དེ་འདྲ་ཡོད། བདག་གིས་
ཤིང་བཟའ་ཚང་རིགས་ལྡན་དྲག་པོ་འཁོར་ལོ་ཅན་གྱི་སྲས་སུ་སྐྱེ་བ་ལེན་པར་གསུང་བ་
ཁོང་གི་མདུན་ནས་དུས་ཀྱི་འཁོར་ལོའི་དབང་ཆེན་ཐོབ་པ་དང་། དེ་བཞིན་པཎ་ཆེན་སྐུ་
འཕྲེང་དགུ་བ་ཁོང་རིགས་ལྡན་དྲག་པོ་འཁོར་ལོ་ཅན་གྱི་སྐུའི་སྐྱེ་བ་ཡིན་པའི་ལུང་བསྟན་
གསལ་བོ་ཡོད་པས། ཁོང་རིགས་ལྡན་དྲག་པོ་འཁོར་ལོ་ཅན་ནས་མདུན་ནས་ངས་དབང་
འདི་ཐོབ་པ་ཡིན། དེ་ཚོའི་བྱིན་རླབས་དང་ནུས་མཐུ་ལ་བརྟེན་ནས་ངའི་དབང་གྲལ་དུ་
བསྡད་པ་ཐམས་ཅད་ནམ་ཞིག་མ་འོངས་པ་ན། རིགས་ལྡན་དྲག་པོ་འཁོར་ལོ་ཅན་གྱིས་ཀླ་
ཀློ་རྣམས་རྨེག་མེད་དུ་བཅོམ་ཞིང་། དང་བོའི་སངས་རྒྱས་དཔལ་དུས་ཀྱི་འཁོར་ལོའི་ཆོས་
ཚུལ་དར་ཞིང་རྒྱས་པར་མཛད་ནས་རྫོགས་ལྡན་ཕྱི་མའི་དགའ་སྟོན་མངོན་དུ་མཛད་པའི་
ཚེ་ན། སློབ་མ་ཁྱེད་རང་རྣམས་ཀྱང་དེའི་དུས་སུ་འཁོར་གྱི་ཐོག་མར་འགྱུར་བ་ལ་ད་ནས་
ངས་ཀྱང་དེ་ལྟར་དུ་སྨོན་ལམ་འདེབས་རྒྱུ་ཡིན་ལ་ཁྱེད་རྣམ་པ་ཚོས་ཀྱང་དེ་ལྟར་སྨོན་ལམ་
ཐུགས་ལ་འདོགས་པར་ཞུ། །
དེ་ཡང་ཚེ་ཕྱི་མའི་ངོགས་སུ་བུད་སོང་བ་མང་བོ་ཞིག་གི་བསྔོ་ཡིག་འདིར་བཞག་ཡོད།
དེས་ན་ཁྱེད་ཚོ་འདིར་འཚོགས་ཀྱི་སློབ་མ་ཚོའི་ཤ་ཉེ་འབྲེལ་སྔོན་ཆད་ལ་ལ་གྲང་ངར་དང་
ལ་ལ་མེད་མུག་ལྟོགས། ལ་ལ་ཚོ་ནད་ན་ཚ་ཡིས་ཤི་བ་སོགས་ཤི་ཚུལ་སྣ་ཚོགས་པའི་ངང་ཤི་
194



བཀའ་སློབ་ཟིན་བྲིས་ཕྱོགས་བསྒྲིགས།
ཞིང་། དུས་སྟབས་ཀྱིས་ཆོས་མ་ཎི་ཙམ་ཡང་འདོན་རྒྱུ་མ་བྱུང་བ་གང་མང་མང་ཡོད། དེས་
ན་ངས་དེ་རིང་དཀྱིལ་འཁོར་གྱི་འཁོར་ལོ་འདི་ལྟ་བུ་ཞལ་ཕྱེས་པའི་དགེ་བའི་རྩ་བ་ལ་
བརྟེན་ནས། ཁྱེད་ཚོ་སློབ་མ་རྣམས་ཀྱི་ཤི་བོ་གང་ཡོད་དང་ས་འདི་ཡི་འབའ་འབུ་བྱ་བྱེའུ་
ལ་སོགས་ཚང་མར་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད་པར་ཐར་བ་དང་
ཐམས་ཅད་མཁྱེན་པའི་གོ་འཕང་མྱུར་དུ་ཐོབ་པའི་སྨོན་ལམ་དང་། གལ་སྲིད་ཤི་བོ་དེ་དག་
གི་ནང་དུ་ད་ལྟ་ངན་སོང་གི་གནས་སུ་ཡོད་པ་རྣམས་ཡིན་ན་ཆོས་ཟབ་མོ་འདི་དང་དཀྱིལ་
འཁོར་གྱི་འཁོར་ལོ་འདི་ལྟ་བུ་ཞལ་ཕྱེས་པ་ལ་བརྟེན་ནས། དེ་དག་མྱུར་དུ་ངན་སོང་གི་
སྐྱེས་གནས་རྣམས་ནས་ཐར་ཏེ། ལམ་ཐུན་མོང་བས་རྒྱུད་སྦྱངས་ཤིང་ཐུན་མོང་མ་ཡིན་
པ་བཅོམ་ལྡན་འདས་དཔལ་དུས་ཀྱི་འཁོར་ལོའི་བསྐྱེད་རྫོགས་ཀྱི་རིམ་པ་རྣམས་བརྒྱུད་
ལྡན་བླ་མ་དམ་པའི་མདུན་ནས་དབང་རྣམ་པར་དག་པ་ཐོབ་ཏེ། དབང་གི་སྐབས་སུ་
ཁས་བླངས་པའི་སྡོམ་པ་དང་དམ་ཚིག་རྣམས་ཚུལ་བཞིན་དུ་བསྲུང་བ་སོགས་ལ་བརྟེན་
ནས་རྣམ་ཀུན་མཆོག་ལྡན་དང་བོའི་སངས་རྒྱས་ཀྱི་གོ་འཕང་ཐོབ་པའི་སྨོན་ལམ་འདེབས།
ཁྱེད་འདིར་འཚོགས་ཀྱི་བླ་མ་དགེ་འདུན་རྣམ་པ་ཚོ་ཡིན་ན་ཡང་ཁྱེད་རྣམས་ཀྱི་སྐུ་ཚེ་བརྟན་
ཞིང་རང་ར ང་ཚོའི་ཐུགས་ཀྱི་བཞེད་པ་ཇི་བཞིན་རྣམ་དཀར་ཆོས་ལྡན་གྱི་བྱ་བ་ཐམས་
ཅད་གོང་འཕེལ་དུ་སོང་ནས། མ་འོངས་པ་ན་བྱང་ཕྱོགས་ཤམྦྷ་ལར་རིགས་ལྡན་དྲག་
པོས་འཁོར་ལོ་བསྐོར་བའི་ཚེ་འཁོར་དུ་སྐྱེ་བའི་སྨོན་ལམ་འདེབས། དེ་བཞིན་དུ་དབང་
འདིར་བསྡད་པའི་སྐྱེས་པ་ཕོ་མོ་ཐམས་ཅད་ལ་ནད་ན་ཚ་མེད་ཅིང་ས་ཆ་ལ་བཀྲ་ཤིས་ལོ་
ལེགས་འབྱུང་། འཇིག་རྟེན་གྲོང་བ་ཚོ་ལ་ཡང་མི་ཐོག་ན་ནད་ན་ཚ་མེད། ཕྱུགས་ཐོག་ན་
གྱོང་གོད་མེད་པར། དཀར་པོ་དགེ་བའི་ཕྱོགས་སུ་ལས་ཕྲན་ཚེགས་རེ་བྱེད་ཐུབ་པ་དང་།
རང་རང་ཚོའི་ཚེ་ལ་བར་ཆད་མེད་པ་སོགས་འབྱུང་བའི་སྨོན་ལམ་འདེབས། གཞན། དགེ་
བའི་རྩ་བ་འདི་དག་གི་མཐུ་ལ་བརྟེན་ནས་ཀུན་གཟིགས་རྒྱལ་བ་ཡབ་སྲས་དང་བསྟན་
འཛིན་གྱི་སྐྱེས་བུ་དམ་པ་ཐམས་ཅད་ཀྱི་སྐུ་ཚེ་ཞབས་པད་བརྟན་ཞིང་། རྣམ་པར་དཀར་
195



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བའི་མཛད་འཕྲིན་གྱིས་ས་སྟེང་ཡོངས་སུ་ཁྱབ་པར་འགྱུར་བ་དང་། དགེ་འདུན་གྱི་སྡེ་
རྣམས་ཐུགས་མཐུན་ཁྲིམས་གཙང་གི་ངང་ནས་ལུང་སྡེ་སྣོད་གསུམ་གྱི་འཆད་ཉན་
སོགས་དཀར་བོ་ཆོས་སྤྱོད་ཀྱི་བྱ་བ་ཐམས་ཅད་དབྱར་དུས་ཀྱི་ཆུ་མཚོ་བཞིན་དར་ཞིང་རྒྱས་
པ་དང་། ལྷག་པར་དུ། རྒྱལ་སྲས་སྨོན་ལམ་གངྒཱའི་ཀླུང་རྣམས་ནི། །དམ་ཆོས་འཛིན་པའི་
སྨོན་ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་ཀུན། །ཀུན་ཀྱང་
ཐུབ་བསྟན་རྒྱས་པའི་ཆེད་དུ་བསྔོ། ཞེས་གསུངས་པ་ལྟར་ཕན་བདེའི་འབྱུང་གནས་རྒྱལ་
བའི་བསྟན་པ་རིན་པོ་ཆེ་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་བསྔོ་བ་
ཡིན་ལ། དེ་བཞིན་དུ་ཤི་བོ་ཚོ་ཐམས་ཅད་སྐྱེ་གནས་གང་ན་ཡོད་ཀྱང་འདིར་བཀུག་ཏེ་ང་ཚོ་
དང་ལྷན་དུ་དཀྱིལ་འཁོར་གྱི་འཁོར་ལོ་ལ་སྐོར་བ་བྱེད། སྨོན་ལམ་རྣམ་པར་དག་པས་
མཚམས་སྦྱོར་བྱས་ཏེ། མཇུག་ཏུ་ངས་ཀྱང་ཁྱེད་ཚོ་ཐམས་ཅད་བཅོམ་ལྡན་འདས་དཔལ་དུས་
ཀྱི་འཁོར་ལོ་ལ་ཕུལ་ནས་བདག་གི་རྒྱུད་འཛིན་གྱི་སློབ་མ་བྱས་ཏེ་སེམས་ལ་འདོགས་དགོས་པ་
ཡིན། དེ་བཞིན་འདིར་སྐོར་བ་བྱེད་པའི་སྐབས་སུ་ཡང་ཁྱེད་རྣམས་ཀྱིས་དམིགས་པ་དེ་འདྲ་
བཟུང་ནས་བླ་མ་རྡོ་རྗེ་སློབ་དཔོན་གྱི་རྗེས་སུ་འབྲངས་ཏེ་སྐོར་བ་བྱེད་པའི་མོས་པ་དང་།
སྐོར་བ་བྱེད་པའི་སྐབས་སུ་ཡང་གོང་དུ་ཞུས་པ་ལྟར་སྨོན་ལམ་རྣམ་པར་དག་པས་མཚམས་
སྦྱོར་བྱེད་རྒྱུ་ནི་ཤིན་ཏུ་གལ་ཆེའོ། ། །
བཅོམ་ལྡན་འདས་དཔལ་དུས་ཀྱི་འཁོར་ལོའི་སྨིན་བྱེད་དབང་གི་རིམ་པ་རྣམས་
བརྒྱུད་ལྡན་བླ་མ་དམ་པའི་ཕྱག་བཞེས་བཞིན་ཕ་རོལ་ཏུ་གྲུབ་ཟིན་པ་ཡིན། ས་འདི་ཡིན་
ན་ཡང་གནས་ཕུན་སུམ་ཚོགས་པ་རེད། མཛོད་དགེ་དམར་མོའི་ཐང་ཞེས་པ་འདི་ནས་སྔར་
རྗེ་ཚུལ་ཁྲིམས་ཕུན་ཚོགས་དཔལ་བཟང་བོ་དེ་ཉིད་ཀྱིས་མི་ཏྲ་རྡོར་འཕྲེང་གི་དབང་གནང་
བའི་དབང་ཁྲི་འདིའི་རྩིབ་ན་ཡོད་པ་རེད། དེའི་སྐབས་སུ་སློབ་མ་ཡང་ཕུན་སུམ་ཚོགས་
པ། སྐྱབས་མགོན་ཀིརྟི་རིན་པོ་ཆེ་བློ་བཟང་འཕྲིན་ལས། འཕགས་མཆོག་སྤྱན་རས་གཟིགས་
ཀྱི་སྤྲུལ་བ་སང་སང་སྨྱུང་གནས་པ། ཨ་མཆོག་རྡོ་རྗེ་འཆང་རྗེ་བཙུན་འཇམ་དབྱངས་མཁྱེན་
196



བཀའ་སློབ་ཟིན་བྲིས་ཕྱོགས་བསྒྲིགས།
ར བ་རྒྱ་མཚོ་ལ་སོགས་ཀྱིས་ཤིང་བཟའ་རྡོ་རྗེ་འཆང་གི་མདུན་ནས་མི་ཏྲ་རྡོར་འཕྲེང་ལ་
སོགས་པ་གསན་པ་དང་། ཕར་ཁ་ན་དབང་ལུང་ཟེར་བ་ཞིག་ཡོད་པ་དེ་ནས་ཡང་ཤིང་
བཟང་རྡོ་རྗེ་འཆང་གིས་དུས་འཁོར་དབང་ཆེན་བསྐུར་བ་ཡིན་པས། ས་འདི་ནས་སྔོན་
ཆད་ཆོས་ལུང་བསམ་གྱིས་མི་ཁྱབ་པ་མང་བོ་གནང་ཡོད་པས་ས་བྱིན་རླབས་དང་ལྡན་པ་
རེད། དེ་ལྟ་བུའི་ས་གཞི་འདི་ནས་ད་ཐེངས་བཅོམ་ལྡན་འདས་དཔལ་དུས་ཀྱི་འཁོར་ལོའི་
དཀྱིལ་འཁོར་གྱི་འཁོར་ལོ་ཞལ་ཕྱེས་ཤིང་། འདིར་བཞུགས་སློབ་མའི་གཙོ་བོ་འཕགས་
མཆོག་སྤྱན་རས་གཟིགས་སང་སང་སྨྱུང་གནས་པ་རིན་པོ་ཆེའི་མཆོག་གི་སྤྲུལ་བའི་སྐུ་
རིན་པོ་ཆེ་དང་། སྟག་ཚ་རིན་པོ་ཆེ་སོགས་ཚུད་པའི་བླ་མ་ཁྲི་གདན་ཟུར་དགེ་བའི་བཤེས་
གཉེན་མང་བོ་འདིར་འཛོམས་སོང་། དེའི་སྟེང་དུ་གྲྭ་ས་སེ་འབྲས་དགེ་གསུམ་གྱི་སྐུ་མ་
གསུང་ཚབ་ཏུ་ཕེབས་པ་གཙང་བླ་དགའ་ལྡན་པ་སོགས་མང་བོ་བཞུགས་ཡོད། དེ་བཞིན་བླ་
བྲང་བཀྲ་ཤིས་འཁྱིལ་གྱི་དགེ་བའི་བཤེས་གཉེན་མང་བོ་ཕེབས་པ་དང་། ཨ་མཆོག་མཚན་
ཉིད་དགོན་གྱི་བླ་མ་སྤྲུལ་སྐུ་ཐམས་ཅད་རྩིས་ན་བླ་མ་དང་སྤྲུལ་སྐུ་དྲུག་ཅུ་ལྷག་ད་ཐེངས་
ཀྱི་དབང་གྲལ་དུ་བཞུགས་ཡོད་པ་རེད། དགེ་འདུན་པ་ཁྲི་ཕྲག་གཅིག་ལྷག་ཡོད། དེ་
ལྟ་བུའི་དགེ་འདུན་པ་ལྷན་གཅིག་ཏུ་འཚོགས་པ་ལ་དགེ་འདུན་མང་གི་བྱིན་རླབས་
གསུངས་པས། མང་ནས་སྨོན་ལམ་ཚིག་གཅིག་གསུང་ན་ཡང་ཁྱད་དུ་འཕགས་པའི་ཆོད་
ཆེ་བ་རེད། གཞན་ད་ཐེངས་ཀྱི་སྦྱིན་བདག་མཛོད་དགེ་བྱམས་མེའི་བླ་མ་གྲྭ་ཚང་དང་
རྒད་པོ་རྒོད་པོ་ཐམས་ཅད་ཀྱིས་དཀའ་བའི་ཚེགས་དང་དཀོན་པོའི་རྒྱུ་ལ་མ་འཛེམས་
པར་གྲ་སྒྲིག་ཕུན་སུམ་ཚོགས་པ་བྱས་པའི་དགེ་བའི་རྩ་བ་ཆུད་མི་ཟ་བ། དེ་བཞིན་ངས་
གོང་དུ་ཞུས་པ་བཞིན་དུ་ཁྱེད་མང་མང་ཡིན་ན་ཡང་ད བང་འདི་ཐོབ་པ་ནས་བཟུང་
འཁོན་འཛིང་འཐབ་མོ་དང་ཇག་རྐུ ས་ཁྲམ་གསུམ་སོགས་ནག་པོ་སྡིག་པའི་བྱ་བ་མི་བྱེད་
པ་ལ་གཏན་དུ་ཉམས་པར་འཇོག་དགོས། རང་གིས་སྡིག་པ་སྟོབས་ཆེན་པོ་བྱས་ནས་ད་
དུང་ཡང་བླ་མ་དཀོན་མཆོག་གིས་ང་མ་སྐྱོབས་བསམ་པ་སྐྱེས་ན། དེ་ནི་དཀོན་མཆོག་གིས་
197



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ་
མ་སྐྱབས་པ་མིན་དེ་རང་ཉིད་ལན་པ་རེད། དེས་ན་ངས་གོང་དུ་བཤད་པ་བཞིན་དུ་མི་
རིགས་མཐུན་སྒྲིལ་དང་ནད་ཡམས་སྔོན་འགོག ལྷག་པར་རང་རེའི་བོད་ཁ་བ་ཅན་གྱི་
ལྗོངས་སུ་བདེ་སྐྱིད་ཀྱི་ཉི་མ་འཆར་ཞིང་སངས་རྒྱས་ཀྱི་བསྟན་པ་དར་པའི་སྨོན་ལམ་རྣམ་
པར་དག་པའི་མཚམས་སྦྱོར་དང་དུས་མཚུངས་སུ་ཁྱེད་བླ་མ་དགེ་བའི་བཤེས་གཉེན་ཚོས་
དབང་གི་རྒྱུད་པ་འདི་སྤེལ་རྒྱུ་ལ་ངས་སྙིང་ཐག་པ་ནས་གསོལ་བ་འདེབས་པ་ཡིན།
དེང་སང་དུས་ངན་པ་ཡིན་པས། སངས་རྒྱས་ཀྱི་བསྟན་པ་ཟེར་བ་ནི་ལྟག་ཆད་ཀྱི་རྫིང་
བུ། སྣུམ་ཟད་ཀྱི་མར་མེ་ལྟ་བུ་ཡིན་པ་འདི་ཐུགས་ལ་དགོངས་ནས་དཔལ་དུས་ཀྱི་འཁོར་
ལོའི་དབང་རེ་གནང་རྒྱུ་ཐུགས་ལ་ཟུངས། ཁྱེད་དགེ་བའི་བཤེས་གཉེན་རྣམ་པ་ཡིན་ན།
གཙོ་བོ་སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་
འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་ཁོ་ན་ཡིན། །ཞེས་གསུངས་པས། སངས་
རྒྱས་ཀྱི་བསྟན་པ་གནས་མི་གནས་གཙོ་བོ་འཆད་ཉན་བཤད་སྒྲུབ་ཀྱི་བྱ་བ་ལ་རག་ལས་
ཡོང། དེས་ན་དགེ་འདུན་པ་ཚོ་ཡིན་ན་འཇིག་རྟེན་གྱི་ཁྲ་ཁྲ་རིག་རིག་ལ་མགོ་མི་འཁོར་
བར་འཆད་ཉན་བྱེད་རྒྱུ་གལ་ཆེ། རྒྱལ་བ་ཡིད་བཞིན་ནོར་བུས་ཀྱང་། དགེ་འདུན་པ་མང་
ཉུང་ལ་རག་ལས་མེད། གཙོ་བོ་ཆོས་འཆད་ཉན་བསླབ་པ་སློབ་གཉེར་གནང་རྒྱུ་འདི་
གལ་ཆེ་ཞེས་ང་ཚོ་ལ་ཕྱག་ཡིག་འབྱོར་སོང་། ཁྱེད་དགེ་འདུན་པ་ཡིན་ན་ཁ་མིག་ཡར་
བལྟ་དང་བསླབ་པ་སློབ་གཉེར་རེ་གནང་ནས་སངས་རྒྱས་ཀྱི་བསྟན་པ་ཡུན་རིང་དུ་
གན ས་ང་འི་ཐབས་ལ་འབད་པ་བྱེད་རྒྱུ་སྙིང་ཐག་པ་ནས་ཐུགས་ལ་འ དོགས་པར་ཞུ་ཞུ།
དེ་ལྟར་བཅོམ་ལྡན་འ ང ས་ད ང་ ལ་དུས་ཀྱི་འཁོར་ལོའི་དབང་ཡོངས་སུ་རྫོགས་པ་བསྐུར་
ཟིན་པས། འདིའི་སྐབས་སུ་ཁས་བླངས་པའི་དམ་ཚིག་དང་སྡོམ་པ་རྣམས་ཚུལ་བཞིན་དུ་
བསྲུང་བར་བྱའོ་སྙམ་དུ་དམ་ཚིག་ཁས་ལེན་པའི་རྗེས་ཟློས་མཛད་པར་ཞུ། །།
18



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དུས་འཁོར་དབང་ཆེན་ཐེངས་བཅུ་བ་གནང་
སྐབས་ཀྱི་བཀའ་སློབ་བཞུགས་སོ། །
སྐབས་དེའི་ལོ་རྒྱུས་མདོར་བསྡུས། རྣམ་ཐར་དཔག་ལྗོན་ལས། ཉེར་གཅིག་ཉིན་དུས་ཀྱི་འཁོར་ལོའི་དབང་གི་
སློབ་མ་རྗེས་འཛིན་གནང་ཞིང་སྔོན་འགྲོའི་གསུང་བཤད་ཀྱི་སྐབས་སུ་བླ་མ་ལྔ་བཅུ་བའི་ལུང་དང་སྦྲགས་ནས་
གསུང་བཤད་རྒྱས་པ་གནང༌། ཉེར་གསུམ་ཉིན་ཁྱུང་རྩེ་ཐང་ནས་དུས་འཁོར་གྱི་ས་ཆོག་རྒྱས་པ་གསུང ས་ནས་བླ་
བྲང་ལ་ཕེབས། དྲུག་པའི་ཚེས་གཅིག་ཉིན་བསང་ཁོག་གིས་ཆིབས་བསུ་དང་། དུས་འཁོར་གྲྭ་ཚང་གིས་སེར་འཕྲེང་
གིས་མདུན་བསུས་ནས་ཚོགས་གུར་ནང་གི་ཁྲི་ཁར་ཕེབས་ནས་བཞུགས་གྲལ་འཚོགས། དེ་ནས་ཆོ་ག་གསུངས།
ཚེས་གསུམ་ཉིན་དུས་ཀྱི་འཁོར་ལོའི་སྟ་གོན་གནང་ཞིང་སྔོན་འགྲོའི་གསུང་བཤད་ཀྱི་སྐབས་སུ་ཡོན་ཏན་གཞིར་
གྱུར་མའི་ཁྲིད་དང་སྦྲགས་ནས་ངོ་མཚར་བའི་གསུང་བཤད་རྒྱས་པ་བསྩལ། ཚེས་བཞི་ལ་དུས་ཀྱི་འ ཁོར་ལོའི་
བྱིས་པ་ལྟར་འཇུག་པའི་དབང་བདུན་བསྐུར་ལ། དེ་ཡང་ད པེ ར་ན་བྱིས་པ་རྣམས་ཐོག་མར་སྐྱེས་པའི་ཚེ་ཆུས་
འཁྲུ། དེ་ནས་གཙུག་ཕུད་འཇོག་པའི་རིམ་པ་ལྟར་ཆུ་དང་ཅོད་པན་གྱི་ད བང་གཉིས་བསྐུར་བས་ཁམས་ལྔ་དང་
ཕུང་བོ་ལྔའི་དྲི་མ་འཁྲུད་ཅིང་གཤེགས་མ་ལྔ་ང ང་གཤེགས་པ་ལྔའི་ད ངོ ས་གྲུབ་འགྲུབ་པའི་སྐལ་བ་དང་ལྡན་
པར་བྱས། བྱིས་པ་རྣམས་ཅུང་ཟད་ནར་སོན་པ་ན་མགོ་ལ་མཛེས་བྱེད་དར་ཚོན་དཀྲི་བ་དང་། ལག་ཏུ་རྩེད་སྤྱད་
རོལ་མོ་གཏོད་པ་ལྟར་དར་དཔྱངས་དང་རྡོར་དྲིལ་གྱི་དབང་གཉིས་བསྐུར་བས་ངག་གི་རྩ་བ་རླུང་གི་དྲི་མ་སྦྱངས་
ནས་གསུང་རྡོ་རྗེ་འགྲུབ་པའི་སྐལ་བ་ཅན་དུ་བྱས་ ཡང་བྱིས་པ་རྣམས་ལ་ད བང་བོ་ཡུལ་བྱ་བ་དང་བཅས་པ་ངོ་
སྤྲོང་བྱས་ནས་སློབ་པ་དང་། མིང་བཏ གས་ཏེ་མིང་ནས་འབོད་པ་་ལྟར། བ རྟུལ་ཞུགས་དང་མིང་ད བང་གཉིས་
བསྐུར་བས་བློའི་དབང་བོ་དང་། ལས་ཀྱི་དབང་བོ་བྱ་བ་དང་བཅས་པའི་དྲི་མ་སྦྱངས་ནས་ཐུགས་རྡོ་རྗེ་འ གྲུབ་
པའི་སྐལ་བ་ང ང་ལྡན་པར་བྱས། ཡང་བྱིས་པ་རྣམས་རྩལ་ཆེར ་ རྒྱ ས་ ཐིང་བྱ་བ་སྒྲུབ་ ཤེས་པ་ན་རང་གི་པ ས་ད་
ནས་བྱ་བ་འདི་དང་འདི་བསྒྲུབ་ཆོག་ཅེས་རྗེས་སུ་གནང་བ་སྟེར་བ་ལྟར་ཆོས་འཁོར་བསྐོར་བའི་རྗེས་གནང་གི་
དབང་བསྐུར་བས་ཡེ་ཤེས་རྣམ་ཤེས་ཀྱི་ཁམས་ཀྱི་དྲི་མ་སྦྱངས་ནས་ཡེ་ཤེས་རྡོ་རྗེ་འ གྲུབ་པའི་སྐལ་བ་དང་ལྡན་
པར་བྱས་སོ། །དེ་ལྟར་དབང་བདུན་པོ་འདིས་དུས་ཀྱི་འཁོར་ལོའི་བསྐྱེད་རིམ་བསྒོམ་པ་ལ་ངབང་བར་བྱས་ནས།
ཚེས་ལྔ་ལ་གོང་མ་གོང་ཆེན་གྱི་དབང་བཞི་ཚན་གཉིས་བསྐུར་བས་འཇིག་རྟེན་དང་འཇིག་རྟེན་ལས་འ ང ས་པའི་
19)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྫོགས་རིམ་བསྒོམ་པ་ལ་དབང་བར་བྱས། ཚེས་དྲུག་ལ་རྡོ་རྗེ་སློབ་དཔོན་བདག་པོ་ཆེན་པོའི་དབང་བསྐུར་བས།
དུས་ཀྱི་འཁོ ར ་ལོའི་རིམ་གཉིས་ཡོངས་རྫོ གས་འཆད་སྤེལ་བྱེད་པ་ལ་ཡང་དབང་བར་བྱས་སོ། །ད བང་གསན་
མཁན་ཡང་བླ་མ་གསེར་ཁྲི་མཁན་པོ་ཧུ་ཐོག་ཐུ་སོགས་ཕྱོགས་སོ་སོ་ནས་ཕེབས་པའི་བླ་མ་བསྡོམས་པའི་སུམ་
བརྒྱ་ལྷག་ཡོད་པར་གྲགས་ཤིང་། གྲྭ་མང་ཉིས་ཁྲི་ལྷག་ཡོད་པར་གྲགས་པ་དང་སྐྱ་སེར་ཡོངས་རྫོགས་བསྡོམས་
པའི་ཁྲི་ཕྲག་བཞི་བཅུ་ཞེ་ལྔ་ཡོད་པར་གྲགས་སོ། །མི་མང་དབང་གྲལ་དུ་འདུས་པ་དང་། གྲོལ་བའི་སྐབས་རི་ཆེན་
པོའི་གྲིབ་མ་ཐང་ལ་བབས་པ་ད ང་འདྲ་བས་ས་ཕྱོགས་འདིར་སྔོན་ཆད་མི་མང་བོ་འདི་འདྲ་བྱུང་མ་མྱོང་ཞེས་
རླུང་ལྟར་གྲགས་ལ་ས་ ཕྱོགས་དེའི་བྱ་བྱེའུ་རྣམས་ཀྱང་མི་མང་གིས་ས་ཁྱབ་པས་ཉིན་ཁ་ཤས་ལ་ཁུང་ནས་བསྡད་
པ ས་ལྟོགས་སྐོམ་བཟོད་མ་ནུས་པ་ན་ཁུང་ནང་ནས་ཕྱིར་བུད་དེ་གཡས་གཡོན་མདུན་རྒྱབ་བང་ཐོག་ནས་ཀྱང་
ཕར་འགྲོ་ཚུར་འགྲོ་བྱེད་པ་མངོན་སུམ་གྱིས་མྱོང་གྲུབ་ཡིན་ནོ། །དེ་ལྟར་སྐྱེ་བོ་ཁྲི་ཕྲག་མང་བོའི་ངན་སོང་གི་སྐྱེ་སྒོ་
བཅད་པ་དང་། དཔལ་དུས་ཀྱི་འཁོར་ལོའི་སྐུ་བཞིའི་ས་བོན་ཐེབས་ངེས་སུ་མཛད་དོ། །ཞེས་གསུངས་པ་ལྟར་ལ།
དབང་བཤད་དངོས་གཤམ་གསལ།
དང་བོ། སྡོན་འགྲོའི་རིམ་པའི་བཀའ་སློབ།
དེ་ཡང་རྒྱལ་སྲས་ཆེན་པོ་ཞི་བ་ལྷའི་ཞལ་ནས། དལ་འབྱོར་འདི་ནི་རྙེད་པར་ཤིན་ཏུ་
དཀའ། །སྐྱེས་བུའི་དོན་སྒྲུབ་ཐོབ་པར་གྱུར་བ་ལ། །གལ་ཏེ་འདི་ལ་ཕན་པ་མ་བསྒྲུབས་
ན། །ཕྱིས་འདི་ཡང་དག་འབྱོར་བར་ག་ལ་འགྱུར། །ཞེས་གསུངས་པ་བཞིན། ད་རེས་རང་
ཅག་རྣམས་ལ་བླ་མ་དཀོན་མཆོག་གི་ཐུགས་རྗེ་དང་། སྔོན་བསགས་བསོད་ནམས་བཟང་
བོའི་འབྲས་བུ་ལ་བརྟེན་ནས། དལ་བ་བརྒྱད་དང་འབྱོར་བ་བཅུ་ཚང་བའི་རྟེན་བཟང་བོ་
ཐོབ་པ་འདི་ནི། ཡང་ཡང་རྙེད་པར་མི་འགྱུར་པས། ཤིན་ཏུ་རྙེད་དཀའ་ཞིང་། རྙེད་ན་
དོན་ཆེན་པོ་དང་ལྡན་པ། ཡིད་བཞིན་གྱི་ནོར་བུ་ལས་ཀྱང་ལྷག་པར་གསུངས་པ་སྟེ། ཡིད་
བཞིན་གྱི་ནོར་བུ་དང་། གསེར་དངུལ་དར་ཟབ་ལ་སོགས་པའི་འབྱོར་བ་ཇི་འདྲ་ཞིག་
འཛོམས་ཀྱང་། ཚེ་འདི་ནས་ཕྲན་ཚེགས་ཀྱི་བྱ་བ་རེ་སྒྲུབ་ཐུབ་པ་ལས། ཤི་བའི་འོག་ཏུ་
ཅུང་ཟད་ཀྱང་ཕན་པ་མེད། དལ་འབྱོར་གྱི་རྟེན་བཟང་བོ་ཐོབ་པ་འདིའི་སྟེང་ནས། རང་
20()



བཀའ་སློབ་ཟིན་བྲིས་ཕྱོགས་བསྒྲིགས།
རང་གིས་འབད་པ་བྱེད་ཐུབ་ན་ཚེ་ཕྱི་མ་ཕན་ཆད་མ་ཟད། ད་དུང་མཐར་ཐུག་ཡང་དག་
པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཡང་ཐོབ་པར་བྱེད་ཐུབ་པས་ན་ཡིད་
བཞིན་གྱི་ནོར་བུ་ལས་ཀྱང་ཆེས་ལྷག་པ་ཡིན། སྐྱེས་བུའི་དོན་སྒྲུབ་ཐོབ་པར་གྱུར་བ་ལ། །
ཞེས་རང་གི་དོན་འགྲུབ་པར་མ་ཟད། མ་སེམས་ཅན་ཐམས་ཅད་ཀྱི་དོན་ཡང་བསྒྲུབ་ནུས།
ད་རེས་འདི་ལྟ་བུའི་དལ་འབྱོར་གྱི་རྟེན་བཟང་བོ་ཐོབ་པ་འདི་ནི། འཁོར་བ་སྡུག་བསྔལ་
གྱི་རྒྱ་མཚོ་ཆེན་པོ་ལས་ཕ་རོལ་ཏུ་སྒྲོལ་བར་བྱེད་པའི་གྲུ་གཟིངས་ཏེ། རྒྱལ་སྲས་ཆེན་པོ་
ཞི་བ་ལྷས། མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་ཕྱི་ནས་
རྙེད་དཀའ་བས། །རྨོངས་པ་དུས་སུ་གཉིད་མ་ལོག །ཅེས་རང་ཅག་རྣམས་ཐོག་མ་མེད་
པ་ནས་ད་ལྟའི་བར་མགལ་མེའི་འཁོར་ལོ་འཁོར་བ་བཞིན་རིགས་དྲུག་གི་གནས་རྣམས་
སུ་འཁོར་འཁོར་ཞིང་། ད་རེས་དཀོན་མཆོག་གི་ཐུགས་རྗེས་དལ་འབྱོར་གྱི་རྟེན་བཟང་
བོ་འདི་ལྟ་བུ་ཐོབ་པ་ནི། འཁོར་བ་སྡུག་བསྔལ་གྱི་རྒྱ་མཚོ་ལས་ཕ་རོལ་ཏུ་བགྲོད་པར་བྱེད་
པའི་གྲུ་གཟིངས་ལྟ་བུ་ཡིན། འདི་ལག་རྩེར་སོན་པའི་སྐབས་སུ་ཅི་ནས་ཀྱང་ཚེ་ཕྱི་མ་ཕན་
ཆད་ཀྱི་དོན་ཞིག་བསྒྲུབ་དགོས། དེ་སྒྲུབ་པ་ལ་གཙོ་བོ་ཆོས་ཀྱི་རྩ་བ་རང་གི་སེམས་ལ་ཐུག་
ཡོད་པས་ཁ་ནས་ཚིག་ཇི་འདྲ་ཞིག་བཤད་ཀྱང་། ཆོས་ཀྱི་ནང་དོན་རང་གི་རྒྱུད་ལ་ཚུར་སྦྱར་
ཏེ་ཉམས་སུ་མ་བླངས་པར་ཆོས་ཁ་བ ཤད་ཙམ་པོར་སོང་ན། ཚེ་ཕྱི་མ་ཕན་ཆད་ཀྱི་དོན་
སྒྲུབ་མི་ཐུབ། ད་རེས་རྩ་བའི་བླ་མ་དང་དཀོན་མཆོག་གི་ཐུགས་རྗེ་ལ་བརྟེན་ནས། རང་
རེ་རྣམས་མཉམ་མེད་ཤཱཀྱའི་རྒྱལ་པོའི་བསྟན་པ་འདི་དང་མཇལ་བ་ནི་ཆེས་ཤིན་ཏུ་དཀོན་
ལ། དེའི་ནང་ནས་ཀྱང་མདོ་སྔགས་ཟུང་འབྲེལ་གྱི་རིང་ལུགས་དྲི་མ་མེད་པ་དག་དང་
མཇལ་ནས་དམ་པའི་ཆོས་སྒྲུབ་ཏུ་ཡོད་པ་འདིའི་སྐབས་སུ་གཉིད་ལོག་སྟེ་བསྡད་ན། དེ་
ལས་ལྷག་པའི་བསླུ་ཚབས་ཆེ་བ་གང་ན་ཡོད། འདིའི་སྐབས་སུ་ངེས་པར་དུ་ཚེ་ཕྱི་མ་ཕན་
ཆད་ཀྱི་དོན་ཞིག་བསྒྲུབ་དགོས། དེ་སྒྲུབ་པ་ལ་གཙོ་བོ་ལམ་ཐུན་མོང་བའི་རིམ་པས་རྒྱུད་
སྦྱང་དགོས་ཏེ། མ་སྦྱངས་ན་གསང་བ་སྔགས་ལ་ཞུགས་ཀྱང་སྔགས་ཀྱི་དངོས་གྲུབ་ཡང་
7
8
ལས
201



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དག་པ་ཞིག་འཐོབ་མི་ཐུབ། དེའི་སྟབས་ལམ་མཆོག་གཉིས་ཀར་དགེ་བའི་ཐུན་མོང་ལམ་
ཞེས་གསུངས་པ་ལྟར། སྔགས་ལ་འཇུག་ནའང་ཐོག་མར་ཐུན་མོང་གི་ལམ་སྦྱང་ཤིན་ཏུ་
གལ་ཆེ་བ་ཡིན།
བདག་གི་བླ་མ་རྡོ་རྗེ་འཆང་ཆེན་པོ་དཔལ་དང་བོའི་སངས་རྒྱས་ངུར་སྨྲིག་གར་གྱི་རྣམ་
པར་རོལ་བ། སྐྱབས་མཆོག་པཎ་ཆེན་ཐམས་ཅད་མཁྱེན་པ་ཆེན་པོ་རྗེ་བཙུན་བློ་བཟང་
ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་མགོན་པོ་དཔལ་བཟང་བོས། བཀྲ་ཤིས་
འཁྱིལ་ནས་ང་ཚོ་ལ་དུས་འཁོར་དབང་མོ་ཆེ་གནང་ཚེ། སྟ་གོན་གྱི་སྐབས་ལམ་རིམ་བསྡུས་
དོན། བྱིན་རླབས་སྤུངས་ཞུས་ཡོན་ཏན་གཞིར་གྱུར་མའི་སྟེང་ནས་བཤད་ཁྲིད་གནང་བ་
ཡིན། དེས་ན་བླ་མ་སྐྱེས་བུ་དམ་པ་དེ་ཚོའི་མཛད་པ་བཟང་བོ་སྨོན་པའི་ཡུལ་དུ་བཟུང་
ནས། ཐོག་མར་ཁྱེད་རྣམས་ལ་ཡོན་ཏན་གཞིར་གྱུར་མའི་བཤད་ཁྲིད་མདོར་བསྡུས་ཤིག་
ཞུ་བ་ལ། གཙོ་བོ་སྟ་གོན་ཞེས་པ་མཆོད་ཆ་ལ་སོགས་པ་ཙམ་སྟ་གོན་བྱས་པ་མ་ཡིན་པར།
སེམས་ཀྱི་ཀུན་སློང་བཅོས་པ་དང་བོར་བཞག་པ་ཐུན་མོང་ལམ་སྦྱང་ཤིན་ཏུ་ནས་ཀྱང་
གལ་ཆེ། འདིར་ཐོག་མར་ཐུན་མོང་བའི་ལམ་གྱི་རིམ་པར་བློ་སྦྱོང་བ་ལ། ཡོན་ཏན་ཀུན་གྱི་
གཞིར་གྱུར་དྲིན་ཅན་རྗེ། །ཚུལ་བཞིན་བསྟེན་པ་ལམ་གྱི་རྩ་བ་རུ། །ལེགས་པར་མཐོང་ནས་
འབད་པ་དུ་མ་ཡིས། །གུས་པ་ཆེན་པོས་བསྟེན་པར་བྱིན་གྱིས་རློབས། །ཞེས་ལམ་གྱི་རྩ་བ་
བཤེས་གཉེན་བསྟེན་ཚུལ་བསྟན་ཏེ། ལམ་གྱི་རྩ་བ་མགོ་བཤེས་གཉེན་བསྟེན་ཚུལ་ནས་མ་
འཆུག་ན། མཇུག་མི་སློབ་པའི་ཟུང་འཇུག་གི་བར་མི་འཆུག དཔེར་ན། མགོ་ཚེས་གཅིག་
ནས་མ་འཆུག་ན་མཇུག་གནམ་གང་གི་བར་དུ་ཉིན་ཞག་མི་འཆུག་པ་དེ་བཞིན་ཡིན་ལ།
འདིའི་སྐབས་སུ་ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ་ཞེས་པ་ལ་གོ་བ་གཉིས་ཏེ། བླ་
མ་ལ་སྦྱར་ན་ལུང་རྟོགས་ཀྱི་ཡོན་ཏན་ཐམས་ཅད་ཀྱི་གཞིར་གྱུར་བ་དང་། རང་རེ་སློབ་མ་
ལ་མཚོན་ན་ཡོན་ཏན་ཐམས་ཅད་ཀྱི་གཞི་རྩ་དང་ལེགས་ཚོགས་ཐམས་ཅད་ཀྱི་འབྱུང་
ཁུངས་ཡིན་པས་དེ་ལྟར་གསུངས་པ་རེད། དྲིན་ཅན་རྗེ་ཞེས་རྗེ་ནི་གཙོ་བོ་ལ་འཇུག་པས།
202



བཀའ་སློབ་ཟིན་བྲིས་ཕྱོགས་བསྒྲིགས།
འདིར་བཤེས་གཉེན་གྱི་མཚན་ཉིད་ལ་སོགས་ཤུགས་ནས་བསྟན་པ་ཡིན། མཚན་ཉིད་མ་
ཚང་བའི་བཤེས་གཉེན་ཡིན་ན་བླ་མ་རྗེ་རུ་འགྲོ་མི་ཐུབ་པས། རྗེ་ཞེས་བླ་མའི་མཚན་ཉིད་
ཤུགས་སུ་བསྟན་པའོ། །ཚུལ་བཞིན་བསྟེན་པ་ལམ་གྱི་རྩ་བ་རུ། །ཞེས་ཚུལ་བཞིན་བསྟེན་པ་
ཞེས་པ་ནི་གཞན་གྱི་གཡམ་ལ་རྒྱུག་པ་དང་། ཁ་ཙམ་ཚིག་ཙམ་མ་ཡིན་པར་གཞུང་ནས་
བཤད་པ་ཇི་ལྟ་བ་བཞིན་དུ་བསམ་སྦྱོར་གཉིས་ཀྱིས་བསྟེན་དགོས། དེ་ལྟར་བསྟེན་པ་ནི་ལམ་
ཐམས་ཅད་ཀྱི་རྩ་བ་ཡིན་པ་ལེགས་པར་མཐོང་ནས་ཞེས་ཤིན་ཏུ་རྒྱ་ཆེ་ཞིང་གནང་ཟབ་པ་
ཞིག་སྟེ། ལམ་གྱི་རྩ་བ་བླ་མ་ཞེས་པ་ཙམ་གྱིས་མི་ཆོག་པར་ཡིན་ཚུལ་ལེགས་པར་གོ་ནས་དད་
གུས་སྦྱོང་དགོས། འབད་པ་དུ་མས་ཞེས་མ་དད་པ་དང་ལོག་པར་ལྟ་བ་ཐམས་ཅད་བཀག་
ནས། བསམ་སྦྱོར་གཉིས་ཀས་ཚུལ་བཞིན་བསྟེན་དགོས་པ་གསུངས་པ་ཡིན། གུས་པ་ཆེན་
པོས་བསྟེན་ཞེས་བཀའ་དྲིན་རྗེས་སུ་དྲན་ནས་གུས་པ་བསྐྱེད་པ་དང་། བྱིན་གྱིས་རློབས་ཞེས་
པས་དེ་ལྟར་རྒྱུད་ལ་སྐྱེ་བར་གསོལ་བ་འདེབས་པ་སྟེ། བྱིན་ནི་སྤྱིར་སྐུ་གསུང་ཐུགས་ཀྱི་གཟི་
བྱིན་དང་རླབས་པ་ནི་བསྒྱུར་བའི་དོན་དེ་རང་གི་བློ་བསྒྱུར་བ་ལ་གོ་དགོས་ཤིང་འདིའི་འོག་
མ་ཐམས་ཅད་དེ་དང་མཚུངས་སོ། ། །
དལ་འབྱོར་ལ་སྙིང་བོ་ལེན་ཕྱིར་བསྐུལ་བ། ལན་གཅིག་རྙེད་པའི་དལ་བའི་རྟེན་
བཟང་འདི། །ཤིན་ཏུ་རྙེད་དཀའ་དོན་ཆེན་ཤེས་གྱུར་ནས། །ཉིན་མཚན་ཀུན་ཏུ་སྙིང་བོ་ལེན་
པའི་བློ། །རྒྱུན་ཆད་མེད་པར་སྐྱེ་བར་བྱིན་གྱིས་རློབས། །ཞེས་ལན་གཅིག་རྙེད་པའི་ཞེས་ད་
རེས་ཐོབ་པའི་དལ་འབྱོར་གྱི་རྟེན་འདི་ལན་གཅིག་མ་གཏོགས་ཡང་ཡང་ཐོབ་པར་མི་འགྱུར་
ལ། དེ་ཡང་རྒྱུ་ཕུན་སུམ་ཚོགས་པ་ཞིག་མ་བསྒྲུབས་ན་དལ་འབྱོར་གྱི་རྟེན་བཟང་བོ་ཞིག་
ཐོབ་མི་ཐུབ་པའི་སྟབས་ཀྱིས་ཤིན་ཏུ་ནས་ཀྱང་རྙེད་དཀའ་བའི་རྒྱུ་མཚན་གསུངས་པ་རེད།
དེ་ལ་རྒྱུ་དང་དཔེ་དང་ངོ་བོ་གང་གི་སྒོ་ནས་བསམ་ཀྱང་སྲིད་མཐའ་ཙམ་ལས་ཧ་ཅང་ཐོབ་
དཀའ་བ་དང་། དལ་བའི་རྟེན་བཟང་འདི་ཞེས་དལ་འབྱོར་གྱི་ངོ་བོ་ངོས་བཟུང་ཞིང་། དེ་
ལྟ་བུའི་རྟེན་འདི་རྙེད་དཀའ་བ། གནས་སྐབས་དང་མཐར་ཐུག་གང་ལ་ཡང་དོན་ཆེ་བའི་
20.3



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚུལ་ཤེས་པར་བྱས་ཏེ། ཡང་དང་ཡང་དུ་གོམས་པའི་བློ་གཏིང་ནས་བསྐུལ་ཏེ་ཉིན་མཚན་
ཀུན་ཏུ་སྙིང་བོ་ལེན་པའི་བློ་རྒྱུན་མི་འཆད་པ་སྐྱེ་བར་གསོལ་བ་འདེབས་དགོས།
སྐྱེས་བུ་ཆུང་ངུ་དང་ཐུན་མོང་བའི་ལམ་ལ་བློ་སྦྱོང་བ། ལུས་སྲོག་གཡོ་བ་ཆུ་ཡི་ཆུ་བུར་
བཞིན། །མྱུར་དུ་འཇིག་པས་འཆི་བ་དྲན་པ་དང་། །ཤི་བའི་རྗེས་སུ་ལུས་དང་གྲིབ་མ་བཞིན། །
དཀར་ནག་ལས་འབྲས་ཕྱི་བཞིན་འབྲང་བ་ལ། །ངེས་པ་བརྟན་པོ་རྙེད་ནས་ཉེས་པའི་
ཚོགས། །ཕྲ་ཞིང་ཕྲ་བ་རྣམས་ཀྱང་སྤོང་བ་དང་། །དགེ་ཚོགས་མཐའ་དག་སྒྲུབ་པར་བྱེད་པ་
ལ། །རྟག་ཏུ་བག་དང་ལྡན་པར་བྱིན་གྱིས་རློབས། །ཞེས་ལུས་སྲོག་གཡོ་བ་ཆུ་ཡི་ཆུ་བུར་བཞིན་
ཞེས་འཆི་བ་མི་རྟག་པ་སྒོམ་ཚུལ་རྩ་བ་གསུམ་ག་ཚང་བར་བསྟན་ཏེ། དེ་ཡང་རང་རེ་རྣམས་
ཀྱིས་ལག་པ་བྲང་ལ་བཞག་ནས་འདང་ཞིག་རྒྱོབས་དང་། ང་ཚོ་སུ་ཡིན་ཡང་མ་ཤི་བ་ཞིག་ཨེ་
ཡོད། སྐྱེས་པའི་མཐའ་མ་ནི་འཆི་བ་དང་འདུས་པའི་མཐའ་མ་འབྲལ་བ། བསགས་པའི་
མཐའ་མ་འཛད་པ་ནི་འཁོར་བ་མི་རྟག་པའི་ཆོས་ཉིད་རེད། དེས་ན་རང་རེ་རྣམས་ཅིས་
ཀྱང་འཆི་དགོས་པ་ནི་སུས་ཀྱང་ཤེས། ཁོ་འཆི་མི་དགོས་སྙམ་པའི་གདེང་ཚད་སུ་ལ་ཡང་
མེད་མོད། འོན་ཀྱང་། ཚེ་འདིར་སྣང་གི་དབང་དུ་སོང་ནས་འཆི་བ་མི་བསམ་པ་ནི་ཆོས་
སྒྲུབ་པ་ལ་ཧ་ཅང་གི་གེགས་ཆེན་པོ་རེད། དེའི་སྟབས་འཆི་བ་མི་རྟག་པ་ཞིག་བསྒོམ་མ་ཐུབ་
ན་ཆོས་རྣལ་མ་ཞིག་འོང་མི་ཐུབ། མཁའ་འགྲོ་མ་ནི་གུ་མས། མི་རྟག་རྒྱུད་ལ་མ་སྐྱེས་ན། །རི་
ལ་བསྡད་ཀྱང་རི་དྭགས་འདྲ། །ལྟོགས་སྐོམ་ངལ་བ་དོན་མེད་ཡིན། །ཞེས་གསུངས། དེང་
སྐབས་ལ་ལས་འཁོར་བ་ལ་ཞེན་པ་ལོག་ཡོད་ཅེས་ཚེ་འདི་བློས་གཏོང་ཁུལ་གྱིས་རི་ཁྲོད་དུ་
བསྡད་ཡོད་མོད། འོན་ཀྱང་། འཆི་བ་མི་རྟག་པ་འདི་སེམས་རྒྱུད་ལ་མ་སྐྱེས་ན་ལུས་ཕུང་
བོ་རི་ཁྲོད་དུ་བསྡད་ཀྱང་སེམས་ལ་རྒྱུ་ནོམ་པ་གསོག་རྒྱུ། གྲྭ་ཁ་གྲོང་ཆོག་ལ་འགྲོ་རྒྱུ་སོགས་
ཤར་ན། རི་ལ་བསྡད་ཀྱང་རི་དྭགས་དང་འདྲ་ཞེས་དགོས་པ་མེད་གསུངས་པ་རེད། དེས་ན་
འཆི་དགོས་པ་ནི་ཐམས་ཅད་ཀྱིས་ཤེས་ལ། དེ་རིང་སང་ཉིན་གཉིས་ལས་དེ་རིང་། སྔ་དྲོ་ཕྱི་
དྲོ་གཉིས་ལས་སྔ་དྲོ་མི་འཆི་བའི་གདེང་ཚོད་སུ་ལ་ཡོད། འཆི་རྐྱེན་མང་ཞིང་གསོན་རྐྱེན་
2(04



བཀའ་སློབ་ཟིན་བྲིས་ཕྱོགས་བསྒྲིགས། །
ཉུང་བ་དང་། ཚེ་འདིར་ཡུན་རིང་སྡོད་ལོང་མེད་པས་ན། མྱུར་བ་ཉིད་དུ་དམ་པའི་ཆོས་ལ་
འབད་དེ་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབ་དགོས། དེ་བསྒྲུབ་པ་ལ་འཆི་བ་མི་རྟག་པ་
བསམ་པ། ནམ་འཆི་ངེས་མེད་བསམ་པ། ཤི་བའི་འོག་ཏུ་ཆོས་མ་གཏོགས་གང་གིས་ཀྱང་
མི་ཕན་སྙམ་པ་སེམས་རྒྱུད་ལ་སྐྱེ་བ་ཧ་ཅང་གལ་ཆེ། དེང་སང་འཇིག་རྟེན་ན་ནོར་ལོངས་
སྤྱོད་ཇི་འདྲ་འཛོམས་ན་ཡང་། ནོར་ལོངས་སྤྱོད་སྦྲང་མའི་སྦྲང་རྩི་འདྲ། །སྡུག་རང་གིས་
བསགས་ཀྱང་གཞན་གྱིས་སྤྱོད། །ཅེས་པ་ལྟར། རང་གིས་སྡུག་དཀའ་ལས་ཇི་འདྲ་བྱས་ནས་
བསགས་ན་ཡང་མཐའ་མར་རང་ཤི་བའི་འོག་ཏུ་གཞན་གྱིས་ལོངས་སུ་སྤྱོད་པ་ལས་རང་
གིས་ཕྱི་མའི་ཡུལ་དུ་དོང་ཙེ་སྐར་གང་ཡང་འཁྱེར་མི་ཐུབ་པ་མཐོང་བཞིན་པ་དེ་ལྟ་བུ་རེད།
འཆི་ཁར་རྒྱུ་ནོམ་ཇི་འདྲ་ཡོད་ཀྱང་སྲོག་བླུ་མི་ཐུབ། ཚེ་ཕྱི་མ་ཕན་ཆད་དུ་ལུས་རྟེན་ཇི་འདྲ་
ཞིག་ཐོབ་པར་ཡང་རྒྱུ་ནོམ་གྱིས་ཕན་མི་ཐོགས། དམག་བུ་རྟ་དཔའ་དཔུང་བ་གང་གིས་ཀྱང་
སྲོག་བླུ་མི་ཐུབ། ཤི་བའི་འོག་ཏུ་རྒྱུ་ནོར་ལོངས་སྤྱོད་བུ་བུ་ཕྲུག་ཤ་ཉེ་འཁོར་ཚང་མ་མ་ཟད།
རང་ལ་ཧ་ཅང་གཅེས་པའི་སྒྱུ་ལུས་ཕུང་བོ་འདི་ཡང་ཤུལ་དུ་བཞག་ནས་འགྲོ་དགོས་པ་རེད།
དེ་དུས་རྣམ་ཤེས་ཁྱི་ལྟོགས་བཞིན་དུ་གར་འགྲོ་འདིར་འགྲོ་མེད། ཡར་བལྟས་ན་ཨ་སྔོན་སྟོང་
བ། མར་བལྟས་ན་དོག་མོ་སྟོང་བ། མགོན་མེད་སྐྱབས་མེད་དུ་འཁྱམས་སྐབས་སུ་དཀོན་
མཆོག་གསུམ་མ་གཏོགས་རེ་ས་གཅིག་ཀྱང་མེད། སྔོན་ཆད་ཀྱི་བཟའ་མི་ཉེ་འཁོར་རྒྱུ་ནོར་
ལོངས་སྤྱོད་གང་གིས་ཀྱང་མི་ཕན་པས་དཀོན་མཆོག་གསུམ་ལ་ཡིད་ཆེས་སྐྱེ་དགོས། ཤི་བའི་
འོག་ཏུ་ཡང་རིགས་དྲུག་གང་གི་གནས་སུ་ངེས་པར་དུ་སྐྱེ་བ་ལེན་དགོས། རྒྱུ་ཚོགས་པ་ལས་
འབྲས་བུ་སྐྱེ་བས། རྒྱུ་ལེགས་པོ་ཞིག་བསྐྲུན་ཡོད་ན། ད་དུང་སྐྱེ་བ་རྗེས་མ་ལ་ཡང་དལ་འབྱོར་
གྱི་རྟེན་བཟང་བོ་རིམ་པར་བརྒྱུད་དེ། གྲོགས་དགེ་བའི་བཤེས་གཉེན་གྱིས་རྗེས་སུ་བཟུང་
ཞིང་། ལམ་རིམ་གཉིས་རྣལ་འབྱོར་ཉམས་ལེན་དང་ཐོས་བསམ་སྒོམ་གསུམ་སོགས་བྱས་
ནས། ཚེ་ཕྱི་མ་ཕན་ཆད་ཀྱི་དོན་འགྲུབ་པ་ཞིག་འོང་། དེ་ལྟར་མ་བྱས་ན་ཤི་ནས་གར་འགྲོ་
འདིར་འགྲོ་མེད་པར། རིགས་དྲུག་གི་གནས་སུ་ཁྱི་ལྟོགས་བཞིན་འཁྱམས་དགོས། དེ་དུས་
205



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བླ་མ་དགེ་བའི་བཤེས་གཉེན་རེ་གདན་དྲངས་ཏེ་ཆོས་ཕྲན་ཚེགས་རེ་བྱས་རུང་། མ་ཤི་གོང་
ནས་དམ་ཆོས་བསྒྲུབ་ལ་བརྩོན། །མིང་བྱང་མགོ་ལ་དབང་བསྐུར་བྱེད་ཚེ་འཕྱིས། །རྣམ་ཤེས་
བར་དོར་ཁྱི་ལྟོགས་བཞིན་དུ་འཁྱམས། །མཐོ་རིས་འདྲེན་པ་དེ་དག་དཀའ་ལས་ཡོད། །ཅེས་
གསུངས་པས། རང་གིས་ཚེ་འདིར་ཆོས་འདོན་ན་འདོན་དབང་ཡོད་དུས། སློབ་འདོད་ན་
སློབ་ཁྲིད་བྱེད་མི་ཡོད་པའི་སྐབས་འདིར་ཆོས་ཤིག་མ་བསྒྲུབས་ན། ཤི་བའི་རྗེས་སུ་མིང་
བྱང་ལ་མིང་ཡིག་བྲིས་ཏེ། རྣམ་ཤེས་དེར་འགུག་གཞུག་བྱས་ནས་དབང་བསྐུར་རེ་བསྐུར་
རུང་། དེའི་སྐབས་སུ་རྣམ་ཤེས་ཁྱི་ལྟོགས་བཞིན་བར་དོའི་ཁམས་སུ་འཁྱམས་ནས་སོང་བས།
མཐོ་རིས་སུ་འདྲེན་པ་ཧ་ཅང་དཀའ་ལས་ཡོད་གསུངས་པ་རེད། དེས་ན་གཙོ་བོ་མ་ཤི་གོང་
ནས་རང་རང་གིས་དཀོན་མཆོག་གསུམ་ལ་ཡིད་ཆེས་དང་། དཀོན་མཆོག་གིས་གང་གསུངས་
པའི་ལས་འབྲས་བླང་དོར་སོགས་ཀྱི་ཚུལ་ཇི་ལྟ་བ་བཞིན་ཉམས་སུ་ལེན་པ་ནི་ཤིན་ཏུ་གལ་
ཆེན་པོ་ཡིན། རང་ཅག་རྣམས་འཁོར་བ་ཐོག་མ་མེད་པ་ནས་ད་ལྟའི་བར་དུ་འཁོར་བ་ནས་
འཁོར་འཁོར་འཁྱམས་འཁྱམས་པའི་རྩ་བ་གང་ལ་ཐུག་ཅེ་ན། མ་རིག་བདག་འཛིན་གྱི་
དབང་དུ་སོང་བས་རེད། མ་རིག་བདག་འཛིན་འདི་མ་སྟོང་གི་བར་ཡང་དང་ཡང་དུ་
འཁོར་བ་རུ་འཁོར་དགོས། དེའི་སྟབས་ཐོག་མའི་མ་རིག་པར་རྟེན་འབྲེལ་ཡན་ལག་བཅུ་
གཉིས་རིམ་པ་བཞིན་དུ་འཁོར་ལོ་འཁོར་བ་བཞིན་འགྲོ་དགོས་པས། ཀུན་འབྱུང་འཁོར་
བའི་འཇུག་རིམ་དང་། སྡུག་བདེན་འཁོར་བའི་ཉེས་དམིགས་ལ་སོགས་པ་མ་བསམ་ན།
ངེས་འབྱུང་རྣམ་པར་དག་པ་ཞིག་རྒྱུད་ལ་སྐྱེ་མི་ཐུབ། རང་རེ་ཚོས་ཕར་བལྟས་ཚོད་ལ་སྐྱིད་
སྐྱིད་བདེ་བདེ་འདྲ་ཞིག་བྱུང་ནའང་། ཐམས་ཅད་གནས་སྐབས་ཙམ་མ་གཏོགས་བདེ་བ་
དེ་ལ་བརྟན་པོ་ཞིག་གཏན་ནས་མེད། ས་གང་དུ་བསྡད་ཀྱང་སྡུག་བསྔལ་གྱི་གནས། གྲོགས་སུ་
ལ་འགྲོགས་ཀྱང་སྡུག་བསྔལ་གྱི་གྲོགས། ལས་ཅི་ལ་ལོངས་སྤྱད་ཀྱང་སྡུག་བསྔལ་གྱི་ལོངས་
སྤྱོད་འབའ་ཞིག་ལས་མེད་པ་ནི་རང་རེ་རྣམས་འཁོར་བ་ན་གནས་ཤིང་འཁོར་བའི་རྩ་བ་
གཅོད་མ་ཐུབ་པའི་སྐྱོན་གྱིས་རེད། དཔེར་ན། ད་ལྟ་སྐྱིད་སྐྱིད་བདེ་བདེ་འདྲ་བྱུང་ན་ཡང
206



བཀའ་སློབ་ཟིན་བྲིས་ཕྱོགས་བསྒྲིགས།
ཡུན་རིང་བོ་མི་ཐོགས་པར་སྡུག་བསྔལ་རང་ཐོག་ཏུ་བབས་པའི་ཚོར་བ་ཉམས་སུ་མྱོང་
དགོས་པ་ནི་ང་ཚོ་ཐམས་ཅད་ཀྱིས་མཐོང་བཞིན་པ་རེད། དེས་ན་ཕྱི་མ་ཕན་ཆད་ཀྱི་དོན་
ཞིག་སྒྲུབ་ན་ངེས་པར་དུ་འཁོར་བ་འདི་ལ་ངེས་འབྱུང་རྣམ་པར་དག་པ་ཞིག་སྐྱེས་པའི་
སྟེང་ནས་ཚེ་ཕྱི་མ་ཕན་ཆད་ཀྱི་དོན་བསྒྲུབ་དགོས། དེ་ཡང་སྤང་བླང་དང་ཁས་བླངས་
པའི་དམ་ཚིག་དང་སྡོམ་པ་ཚུལ་བཞིན་དུ་བསྲུངས་ན། དེའི་འབྲས་བུ་ལ་བརྟེན་ནས་ཕྱི་
མ་ཕན་ཆད་དུ་ཡང་བདེ་བར་འགྱུར་བ་ལ་དོགས་པ་མི་དགོས། མདོར་ན། ཤི་བའི་རྗེས་སུ་
ལུས་དང་གྲིབ་མ་བཞིན། །དཀར་ནག་ལས་འབྲས་ཕྱི་བཞིན་འབྲང་བ་ལ། །ཞེས་དཀར་
ནག་གི་ལས་འབྲས་རང་གིས་གང་བསགས་པ། དགེ་བ་ཡིད་ལ་མ་བཟུང་ཡང་ནམ་ཞིག་
སྨིན་ཡོང་། སྡིག་པ་རང་གསང་ཡང་མི་ཐུབ། ང་ཚོའི་ཡོངས་གྲགས་ཀྱི་བཤད་ཚུལ་ལྟར་ན།
ཚེ་ཕྱི་མར་གཤིན་རྗེའི་ཁམས་སུ་སོང་ན། གཤིན་རྗེའི་ཆོས་ཀྱི་རྒྱལ་པོའི་མདུན་དུ་དཀར་
ནག་གི་ལས་འབྲས་གསལ་བྱེད་ག ཤིན་རྗེའི་མེ་ལོང་དང་། དགེ་སྡུག་གི་ཡོ་སྲང་འཇལ་
བྱེད་གཤིན་རྗེའི་རྒྱ་མ་ལ་བཀྱགས་ན་སྤུ་ཉག་མ་ཙམ་ཡང་འཆུག་རྒྱུ་མེད་པས། གཙོ་བོ་ཚེ་
ཕྱི་མ་ཕན་ཆད་ཀྱི་དོན་དུ་རང་གི་བསམ་པ་རྣམ་པར་དག་པའི་སྒོ་ནས། ཆོས་ཕྲན་ཚེགས་
རེ་བསྒྲུབ་ན་དགེ་བའི་འབྲས་བུ་རླབས་པོ་ཆེ་ཐོབ་རྒྱུ་རེད། དེ་ལ་ལས་རྒྱུ་འབྲས་དང་སྤང་
བླང་ཚུལ་བཞིན་དུ་བྱེད་པ་ཤིན་ཏུ་གལ་ཆེ། དེ་དང་སྦྲགས་ནས་ཅུང་ཟད་ཅིག་འཆད་ན།
ད་ལྟ་ང་ཚོས་ཕར་བལྟས་ན་མིག་གིས་མཐོང་སྟེ། མི་ལ་ལས་ཚོང་ཁེ་སོགས་ཆེན་པོ་མ་བྱས་
ཀྱང་རྒྱུ་ནོམ་ཕྲན་ཚེགས་རེ་རྙེད་རྒྱུ་ལས་སླ་མོ་འདྲ་འདྲ། ལ་ལ་ཞིག་གིས་འབད་འབད་
དུང་དུང་ཇི་འདྲ་བྱས་ཀྱང་བྱ་བ་སོགས་ཐམས་ཅད་ལམ་དུ་མི་འགྲོ་བ་ནི་སྐྱེ་བ་སྔ་མ་དག་
ཏུ་བསགས་པའི་འབྲས་བུ་རེད། རྒྱུ་ཚོགས་པ་ལས་འབྲས་བུ་སྐྱེ་ཞེས་གསུངས་པ་བཞིན།
དཔེར་ན་རང་གི་སྐྱེ་བ་སྔ་མ་རྣམས་སུ་སེར་སྣ་བྱས་ནས། ཡར་དཀོན་མཆོག་ལ་མཆོད་པ་
དང་མར་དབུལ་ཕོངས་ལ་སྦྱིན་གཏོང་སོགས་མ་ཐུབ་པས། ཚེ་འདིར་འབྱོར་བ་མེད་པའི་
སྤྲང་བོ་དང་འབད་བརྩོན་ཇི་འདྲ་བྱས་ཀྱང་དོན་མེད་པར་གྱུར་པ་རེད། དེ་བཞིན་དུ་ལ་ལ་
2007



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞིག་གི་སྟེང་དུ་སྡུག་བསྔལ་རྒྱུན་མི་འཆད་དུ་འབྱུང་བ་ཡང་སྔོན་བསགས་ཀྱི་ལས་འབྲས་
ངན་པ་ལས་རྐྱེན་གཞན་མ་རེད། དེའི་སྟབས་ལས་འབྲས་སྤང་བླང་ཚུལ་བཞིན་དུ་བསྲུང་བ་
ཤིན་ཏུ་ནས་ཀྱང་གལ་ཆེའོ། །དེ་བཞིན་དུ་ད་ལྟ་ང་ཚོ་འཇིག་རྟེན་འདིར་རྒྱལ་ཁབ་གང་དུ་
གནས་ཡོད་ན་ཡུལ་དེའི་འགྲིག་ལམ་ཀུན་སྤྱོད་ལ་ཡང་བརྩི་སྲུང་བྱེད་དགོས། ཁྲིམས་འགལ་
ནག་ཉེས་ཀྱི་བྱ་བ་བྱས་ན་ཉེས་ཁྲིམས་ཕོག་ནས་སྡུག་བསྔལ་དཔག་མེད་མྱོང་དགོས་པ་ཚང་
མས་ཤེས་གསལ་ལྟར་ལ། ས་ཡར་ཀླུང་ནས་བསྡད་ན་ཡར་ལྷ་ཤམ་པོ་མཆོད་དགོས། ས་མར་
ལུང་ནས་བསྡད་ན་ཁྱིམ་མཚེའི་རྒན་མོ་ཡང་བཀུར་དགོས་ཞེས་པའི་དཔེ་ལྟར། རང་རང་
གང་དུ་གནས་པའི་ཡུལ་ཕྱོགས་རྒྱལ་ཁབ་ཀྱི་འགྲིག་ཡག་པོ་སྲུངས། རབ་བྱུང་ན་སྡོམ་དམ་
ཚིག་ལ་སོགས་ཚུལ་བཞིན་སྲུངས་དང་སྐྱེ་བ་ཕྱི་མ་ཕན་ཆད་དུ་ལམ་སྣེ་ཟིན་པ་ཞིག་འབྱུང་
རྒྱུ་རེད། སྤྱད་པས་མི་ངོམས་སྡུག་བསྔལ་ཀུན་གྱི་སྒོ། །ཡིད་བརྟན་མི་རུང་སྲིད་པའི་ཕུན་
ཚོགས་ཀྱི། །ཉེས་དམིགས་རིག་ནས་ཐར་བའི་བདེ་བ་ལ། །དོན་གཉེར་ཆེན་པོ་སྐྱེ་བར་བྱིན་
གྱིས་རློབས། །ཞེས་གསུངས་ཏེ། འཁོར་བའི་ཕུན་ཚོགས་སྤྱད་པས་མཐའ་མི་ངོམས་ཤིང་སྡུག་
བསྔལ་ཀུན་གྱི་སྒོའམ་རྟེན་དུ་གྱུར་བ་དང་། མཐར་སྡུག་བསྔལ་ལས་མ་འདས་པས་ཡིད་
བརྟན་དུ་མི་རུང་བ་སྟེ། ད་ལྟ་སྐྱིད་སྐྱིད་བདེ་བདེ་འདྲ་ཡང་འདི་ཡུན་རིང་དུ་གནས་མི་
གནས་སུ་ལ་ཡང་གདེང་ཚོད་མེད་དོ། །
སྐྱེས་བུ་འབྲིང་གི་ལམ་གྱི་དངོས་གཞི། དེ་ལ་སྐྱེས་བུ་འབྲིང་གི་ལམ་གྱི་དངོས་གཞི་ལ་
བསླབ་པ་གསུམ་ཡོད་ཀྱང་། འདིར་ཆེན་པོ་དང་ཐུན་མོང་མ་ཡིན་པའི་དབང་དུ་བྱས་ཏེ།
བསླབ་པ་ཕྱི་མ་གཉིས་འོག་ནས་འབྱུང་བས་འདིར་ཚུལ་ཁྲིམས་ཀྱི་བསླབ་པ་སློབ་ཚུལ་ནི།
རྣམ་དག་བསམ་པ་དེ་ཡིས་དྲངས་པ་ཡི། །དྲན་དང་ཤེས་བཞིན་བག་ཡོད་ཆེན་པོ་ཡིས། །
བསྟན་པའི་རྩ་བ་སོ་སོར་ཐར་བ་ལ། །སྒྲུབ་པ་སྙིང་བོར་བྱེད་པར་བྱིན་གྱིས་རློབས། །ཞེས་
རྣམ་དག་ངེས་འབྱུང་སོགས་ཀྱིས་དྲན་པ་དང་ཤེས་བཞིན་བག་ཡོད་ཆེན་པོས་བསླབ་པ་རིན་
པོ་ཆེ་ལ་སློབ་པར་གསུངས་ཏེ། སྡུག་བདེན་འཁོར་བའི་ཉེས་དམིགས་ལ་ཤིན་ཏུ་འཇིགས་
2(08



བཀའ་སློབ་ཟིན་བྲིས་ཕྱོགས་བསྒྲིགས།
པས་གཡང་ས་ཆེན་པོར་འགྲིམ་པའི་མི་བཞིན་དུ་དྲན་པ་དང་ཤེས་བཞིན་སྟོབས་ཤིན་ཏུ་ཆེ་
བས་བསླབ་པ་སྲུང་བ་ལས་གལ་ཆེ་ཞིང་། ངེས་འབྱུང་མ་སྐྱེས་ན་ཤིན་ཏུ་དཀའ་བར་གསུངས་
ཏེ། འདི་ཙམ་རེ་གོ་ན་ཡང་ལམ་གྱི་རིམ་པ་ཞེས་པ་ལ་དོན་གལ་ཆེན་པོ་རེ་འཆར་རྒྱུ་ཡོད་པ་
རེད། བསྟན་པའི་རྩ་བ་སོ་སོར་ཐར་བ་ལ་ཞེས་གསུངས་པ་ནི། སོ་ཐར་གྱི་མདོ་ལས། འདུལ་
བ་ནི་བསྟན་པ་དང་སྟོན་པ་གཉིས་ཀའི་དོད་དུ་གསུངས་པ་སོགས་འདུལ་བ་ལུང་སྡེ་བཞིའི་
གནད་བསྡུས་པའི་རྡོ་རྗེའི་ཚིག་རེད། སྒྲུབ་པ་སྙིང་བོར་བྱེད་པར་བྱིན་གྱིས་རློབས། །ཞེས་པ་
ནི། སྒྲུབ་པ་ཉམས་ལེན་བྱེད་ན་བྱེད་ས་དེ་མ་ནོར་བ་ཞིག་དགོས་པས་ཚུལ་ཁྲིམས་ཉམས་
ལེན་གྱི་མཐིལ་དུ་བྱེད་དགོས་པར་གསུངས་པ་ཡིན། །
སྐྱེས་བུ་ཆེན་པོའི་ལམ་ལ་བློ་སྦྱོང་བ། དེ་ལ་སྐྱེས་བུ་ཆེན་པོའི་ལམ་ལ་བློ་སྦྱོང་བ་ལ་བྱང་
ཆུབ་ཏུ་སེམས་བསྐྱེད་པའི་ཚུལ་ནི། རང་ཉིད་སྲིད་ཚོར་ལྷུང་བ་ཇི་བཞིན་དུ། །མར་གྱུར་འགྲོ་
མ་ཀུན་ཀྱང་དེ་འདྲ་བར། །མཐོང་ནས་འགྲོ་བ་སྒྲོལ་བའི་ཁུར་འཁྱེར་བའི། །བྱང་ཆུབ་སེམས་
མཆོག་འབྱོངས་པར་བྱིན་གྱིས་རློབས། །ཞེས་གསུངས་ཏེ། མར་གྱུར་སེམས་ཅན་ཐམས་ཅད་
ཅེས་རང་གི་མར་མ་གྱུར་བའི་སེམས་ཅན་གཅིག་ཀྱང་མེད་པ་དང་། དེ་དག་མར་སྐྱེས་པའི་
ཚེ་ན་མ་བུ་ལ་མི་གཅེས་པ་མེད་པས། དྲིན་གྱིས་བསྐྱངས་པའི་མ་དེ་དག་གི་དྲིན་དྲན་པ་དང་།
ད་ལྟ་རང་ལ་དྲིན་གཟོ་བའི་ནུས་པ་ཡོད་པ་འདིའི་སྐབས་སུ་དྲིན་གཟོ་བ་དང་། མར་གྱུར་
སེམས་ཅན་ཐམས་ཅད་སྙིང་རྗེ་སྙམ་པའི་བྱམས་པ་རྒྱུད་ལ་སྐྱེ་བ་དང་། དེ་དག་ཐམས་ཅད་
འཁོར་བ་སྡུག་བསྔལ་གྱི་རྒྱ་མཚོ་འདི་ལས་ད་དུང་ཕ་རོལ་ཏུ་ཐར་ཐབས་མེད་པ་ཞིག་འདུག་
པས་སྙིང་རྗེ་སྙམ་པའི་སྙིང་རྗེ་རྒྱུད་ལ་སྐྱེ་བ་དང་། དེ་དག་ཐམས་ཅད་བདག་གིས་སྒྲོལ་ཐུབ་
ན་ཅི་མ་རུང་སྙམ་པའི་ལྷག་བསམ་རྣམ་པར་དག་པ་ཞིག་སྐྱེས་ན། དེ་ལ་བརྟེན་ནས་རྒྱུ་འབྲས་
མན་ངག་བདུན་གྱི་སྒོ་ནས་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་ཐུབ། བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་སྐྱེས་པ་ན། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་
བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་
2()



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་གསུངས་པ་ལྟར། བྱང་ཆུབ་
ཀྱི་སེམས་རིན་པོ་ཆེ་འདིས་རྩིས་ཟིན་པ་ཞིག་བྱུང་ན། བྱ་ཕོ་རོག་ཅིག་ལ་ཟས་ཁམ་གང་བྱིན་
ན་ཡང་ཐེག་པ་ཆེན་པོའི་ཆོས་སུ་འགྱུར་བ་དང་། བྱང་ཆུབ་སེམས་ཀྱིས་མ་ཟིན་ན་འབད་
འབད་དུང་དུང་ཇི་འདྲ་ཞིག་བྱས་ཀྱང་ཐེག་པ་ཆེན་པོའི་ཆོས་སུ་མི་འགྱུར་བས་འདི་ནི་ཐེག་
ཆེན་གྱི་འཇུག་སྒོ་རེད། སྔགས་ཡིན་ནའང་ཐེག་པ་ཆེན་པོའི་ཁོངས་སུ་གཏོགས་པ་ཡིན་པས་
དབང་རྣམ་པར་དག་པ་ཞིག་ཐོབ་དགོས་ན། བྱང་ཆུབ་ཀྱི་སེམས་རྒྱུད་ལ་སྐྱེས་པ་ཞིག་ངེས་
པར་དགོས། དེ་རིང་ལྟ་བུ་ཞིག་ལ་མཚོན་ན། འདི་འདྲའི་ཆོས་ཟབ་མོ་ཉན་བཤད་བྱས་པ་
ཐམས་ཅད་མར་གྱུར་ནམ་མཁའི་མཐའ་དང་མཉམ་པའི་མ་སེམས་ཅན་ཐམས་ཅད་ཀྱི་
དོན་དུ་ཐོབ་བྱ་བླ་ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་
པོ་ཆེ་ཅི་ནས་ཀྱང་ཐོབ་པར་བྱ། དེའི་ཆེད་དུ་འདི་ལྟ་བུའི་ཆོས་གསན་སྙམ་དུ་བསམ་པ་བྱང་
ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པ་ཞིག་བྱུང་ན། ཆོས་ཉན་པ་དང་བཤད་པ་ལ་
ཡང་དོན་ཆེན་པོ་དང་ལྡན་པར་འགྱུར་རྒྱུ་རེད།
སེམས་བསྐྱེད་ནས་སྤྱོད་པ་སྤྱི་ལ་བསླབ་ཚུལ་ནི། སེམས་ཙམ་བསྐྱེད་ཀྱང་ཚུལ་ཁྲིམས་
རྣམ་གསུམ་ལ། །གོམས་པ་མེད་ན་བྱང་ཆུབ་མི་འགྲུབ་པར། །ལེགས་པར་མཐོང་ནས་རྒྱལ་
སྲས་སྡོམ་པ་ལ། །བརྩོན་པ་དྲག་པོས་སློབ་པར་བྱིན་གྱིས་རློབས། །ཞེས་དེ་ལྟར་སེམས་ཙམ་
བསྐྱེད་ཀྱང་བྱང་ཆུབ་སེམས་དཔའི་ཚུལ་ཁྲིམས་རྣམ་པ་གསུམ་ ཉེས་སྤྱོད་སྡོམ་པ། དགེ་བ་ཆོས་
སྡུང་། སེམས་ཅན་དོན་བྱེད། , ལ་བསླབ་ནས་གོམས་པ་མེད་ན། རྫོགས་པའི་བྱང་ཆུབ་མི་འགྲུབ་པ་
ལེགས་པར་མཐོང་ནས་རྒྱལ་སྲས་ཀྱི་སྡོམ་པ་ལ་སྤྲོ་བའི་ཤུགས་དྲག་པོས་སློབ་པར་གསུངས་
པའོ། །ལོག་པའི་ཡུལ་ལ་གཡེང་བ་ཞི་བྱེད་ཅིང་། །ཡང་དག་དོན་ལ་ཚུལ་བཞིན་དཔྱོད་པ་ཡི། །
ཞི་གནས་ལྷག་མཐོང་ཟུང་དུ་འབྲེལ་བའི་ལམ། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །
ཞེས་ཟུང་འབྲེལ་གྱི་ལམ་བསྟན་ཏེ། དེ་ལྟ་བུ་མྱུར་དུ་རྒྱུད་ལ་སྐྱེ་བར་གསོལ་བ་བཏབ་པའོ། །
བྱིང་རྨུགས་དང་འཕྲོ་རྒོད་ཀྱི་གཡེང་བ་ཞི་བར་བྱེད་པ་ནི་ཞི་གནས་དང་། ཡང་དག་པའི་
21()



བཀའ་སློབ་ཟིན་བྲིས་ཕྱོགས་བསྒྲིགས།
དོན་ནི་གནས་ལུགས་སྟོང་བ་ཉིད་ཡིན་ལ། དེ་ཉིད་ལྷག་པར་མཐོང་བ་ལ་བྱའོ། །ད་ནི་འདིའི་
སྐབས་སུ་གསང་སྔགས་ཀྱི་ལམ་དུ་ཞུགས་པ་ལ་སྣོད་དུ་རུང་བ་ཞིག་གལ་ཆེ། སྣོད་དུ་རུང་བ་
ལ་ཐུན་མོང་བའི་ལམ་གྱིས་རྒྱུད་སྦྱང་དགོས་པ་ཡིན་པས། ཐུན་མོང་ལམ་སྦྱང་གསུངས་པའི་
དགོས་པ་ཡང་ལམ་དེ་མདོ་སྔགས་གཉིས་ཀའི་ཐུན་མོང་ལ་ངེས་པར་དུ་དགོས་ལ། དེ་ལྟ་
བུས་རྒྱུད་སྦྱང་བ་ནི་སྟ་གོན་གྱི་ཡང་གཙོ་བོ་དེ་ཡིན། གོང་དུ་བཤད་པ་ལྟར་ཡོན་ཏན་གཞིར་
གྱུར་མའི་སྒོ་ནས་དམ་པ་གོང་མ་རྣམས་ཀྱི་ཕྱག་བཞེས་མ་ཉམས་པ་ཙམ་དུ་ཐུན་མོང་ལམ་
སྦྱང་གི་རིམ་པ་མདོར་བསྡུས་ཙམ་ཞིག་ཞུས་པ་ཡིན་ནོ། །
ཆོས་ཁུངས་བཙུན་པར་བསྟན་པའི་ཕྱིར་འབྱུང་ཁུངས་ལོ་རྒྱུས་བརྗོད་པ། ད་ནི་སྐབས་
སུ་བབས་པ་ཁྱེད་རང་རྣམས་ལ་འབུལ་བ་ནི། དཔལ་དུས་ཀྱི་འཁོར་ལོའི་སྟ་གོན་གྱི་རིམ་
པ་ཡིན་ཞིང༌། འདི་ལ་ཡང་ཆོས་ལ་ཡིད་ཆེས་ཀྱི་དད་པ་དང་། ངེས་ཤེས་བསྐྱེད་པའི་ཕྱིར་
དུ་འབྱུང་ཁུངས་ལོ་རྒྱུས་བརྗོད་པ་ནི་སྔོན་གྱི་ཕྱག་བཞེས་ཡིན་པས། དེ་ཡང་སྐྱེས་བུ་དམ་
པ་གོང་མ་རྣམས་ཀྱི་ཕྱག་བཞེས་མ་ཉམས་པ་བྱེད་པ་ལ། ཐོག་མར་སྟོན་པས་ཇི་ལྟར་གསུངས་
ཚུལ་དང་། བར་དུ་ཤམྦྷ་ལ་དང་འཕགས་ཡུལ་དུ་དར་ཚུལ། མཐར་བོད་དུ་ཇི་ལྟར་བསྒྱུར་
ཞིང་དར་བ་དང་། སྟོན་པ་ཐུགས་རྗེ་ཅན་ནས་རྩ་བའི་བླ་མའི་བར་དུ་རྒྱུན་མ་ཆད་པར་
བརྒྱུད་པ་ཇི་ལྟར་བྱུང་བ་བཅས་མདོར་བསྡུས་ཤིག་ཞུ་བ་ལ། སྔོན་གྱི་དམ་པ་གོང་མ་རྣམས་
ལ་བཞེད་ཚུལ་མི་འདྲ་བ་ཅུང་ཟད་རེ་ཡོད་ཀྱང་། འདིར་རྗེ་བདག་ཉིད་ཆེན་པོའི་སྲས་ཀྱི་
ཐུ་བོ་མཁས་གྲུབ་དགེ་ལེགས་དཔལ་བཟང་བོའི་བཞེད་པ་ལྟར་བརྗོད་པ་ལ། རྩ་རྒྱུད་ལས།
དེ་ནས་ཤམྦྷ་ལར་གྲགས་ནས། །ཕྱག་ན་རྡོ་རྗེའི་སྤྲུལ་བ་ཉིད། །མི་བངག་ཟླ་བཟང་རྫུ་འཕྲུལ་
གྱིས། །རང་ཉིད་དཔལ་ལྡན་ཆོས་དབྱིངས་བྱོན། །ཞེས་ཐོག་མར་སངས་རྒྱས་ཐུགས་རྗེ་ཅན་
རང་ཉིད་དགའ་ལྡན་ལྷའི་གནས་སུ་ལྷའི་བུ་དམ་པ་ཏོག་དཀར་དུ་སྐྱེ་བ་བཞེས་ནས་ལྷ་
རྣམས་ལ་ཆོས་བསྟན། གླིང་འདིར་བྱོན་པའི་དུས་སུ་བབ་པ་ན། །ཕྱོགས་བཅུའི་སངས་
རྒྱས་ཐམས་ཅད་ཀྱི་འོད་ཟེར་གྱིས་དབང་བསྐུར་ཏེ། ད་ནི་འཛམ་གླིང་དུ་སངས་རྒྱས་ཀྱི་
A
211



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མཛད་པ་སྟོན་པར་རིགས་ཞེས་ཞུས་པ་ན། སྔོན་རྩོད་ལྡན་ཚེ་ལོ་བརྒྱ་བའི་གདུལ་བྱ་འདུལ་
བར་ཐུགས་བསྐྱེད་པ་ནི་ཉེ་བར་དགོངས་ཏེ། རང་ཉིད་ཀྱི་དབུའི་ཅོད་པན་རྒྱལ་ཚབ་བྱམས་
པ་མགོན་པོ་ལ་བསྒྲོན་ནས་རྒྱལ་ཚབ་ཏུ་བསྐོས། མ་འོངས་པ་ན་ཡང་སྟོན་པ་ཐུགས་རྗེ་ཅན་
གྱི་རྗེས་སུ་འཛམ་བུའི་གླིང་འདི་ཉིད་དུ་སངས་རྒྱས་ཀྱི་མཛད་པ་སྟོན་པར་ལུང་བསྟན་ནས།
སྔོན་གྱི་སངས་རྒྱས་རྣམས་ཀྱི་མཛད་པ་ཇི་ལྟར་མཛད་པ་དང་ཚུལ་མཚུངས་པར་རྒྱ་གར་
འཕགས་པའི་ཡུལ་གྱི་བྱེ་བྲག་སེར་སྐྱ་ཞེས་པར་ཡབ་རྒྱལ་པོ་ཟས་གཙང་མ་དང་། ཡུམ་ལྷ་
མོ་སྒྱུ་འཕྲུལ་མའི་ལྷུམས་སུ་གླང་བོ་ཆེ་ཐལ་དཀར་ཞིག་གི་རྣམ་པར་ཞུགས། ཡུལ་དེར་ངོ་
མཚར་བའི་ལྟས་མང་བོ་བྱུང་ཞིང་བཙའ་བའི་དུས་སུ་བབ་པ་ན། ཡུམ་ལུམྦིའི་སྐྱེད་ཚལ་དུ་
སྤྲོ་བསང་ལ་ཕེབས་ཏེ། དེར་པྲིཀྵ་ཞེས་པའི་ཤིང་ཞིག་ཡོད་པ་དེའི་ཡལ་ག་ལ་ཕྱག་གིས་
བཟུང་བ་ན། རྩིབས་ལོགས་གཡས་པ་ནས་བདེ་བར་སྐུ་བལྟམས། ལྷས་མེ་ཏོག་གི་ཆར་
ཕབས་ཤིང་ས་རྣམ་པ་དྲུག་ཏུ་གཡོས། དེའི་ཚེ་ཁོང་ཉིད་ཀྱིས་གོམ་པ་བདུན་བོར་བའི་ཤུལ་
དུ་མེ་ཏོག་ཨུ་དུམ་ཝ་ར་བདུན་སྐྱེས་པ་ཡིན་པས། གང་ཚེ་རྐང་གཉིས་གཙོ་བོ་ཁྱོད་བལྟམས་
ཚེ། །ས་ཆེན་འདི་ལ་གོམ་པ་བདུན་བོར་ནས། །ང་ནི་འཇིག་རྟེན་འདི་ན་མཆོག་ཅེས་
གསུངས། །ཞེས་དེ་ལྟར་སྐུ་འཁྲུངས་ནས་དགུང་ལོ་ཉི་ཤུ་རྩ་དགུའི་བར་དུ་གཞོན་ནུའི་རོལ་
རྩེད་དང་། རྩིས་རིག་སྒྱུ་རྩལ་སོགས་བསླབས་པ་དང་། བཙུན་མོའི་འཁོར་གྱི་རོལ་བ་སོགས་
ཀྱི་མཛད་པ་བསྟན། དེ་ནས་ཁྱིམ་སྤངས་ཏེ་བྱང་ཆུབ་ཐོབ་པའི་ཕྱིར་དུ་ལོ་དྲུག་དཀའ་བ་
དྲག་པོ་སྤྱད། དགུང་ལོ་སོ་ལྔ་བ་ཤིང་ཕོ་རྟའི་ས་ག་ཟླ་བའི་ཚེས་བཅོ་ལྔའི་ཉིན་ཝ་ར་ཎ་སིའི་
ཕུག་ནས་རྡོ་རྗེ་གདན་དུ་གཤེགས་ཏེ་སངས་རྒྱས་སྟོང་ཐམས་ཅད་མངོན་པར་རྫོགས་པར་
སངས་རྒྱས་པའི་གནས་དེར་རྡོ་རྗེའི་གདན་ལ་བཞུགས་ནས་སྲོད་ལ་བདུད་དམག་རྣམས་
བྱམས་པའི་ཏིང་ངེ་འཛིན་གྱི་སྒོ་ནས་བཏུལ། ཐུན་དང་པོ་ལ་མཉམ་པར་བཞག་ནས་སྐུ་
རེངས་དང་བོ་འཆར་བའི་ཚོད་ཙམ་ལ་མངོན་པར་རྫོགས་པར་སངས་རྒྱས་པའི་མཛད་
པ་བསྟན་ཏེ། ལོ་དེའི་ཕྱི་ལོའི་ནག་ཟླ་བ་དྲུག་པའི་ཚེས་བཅོ་ལྔའི་ཉིན་རྒྱ་གར་ལྷོ་ཕྱོགས་
215



བཀའ་སློབ་ཟིན་བྲིས་ཕྱོགས་བསྒྲིགས།
དཔལ་གྱི་རིའི་ཉེ་འདབས་སྔོན་བསྐལ་བ་ཐོག་མའི་དུས་སུ་མུ་གེ་ཆེན་པོ་ཞིག་བྱུང་བ་ན།
དྲང་སྲོང་རྣམས་ཀྱིས་འབྲས་ཀྱི་ཆར་ཕབས་པ་དེ་ཉིད་ཟ་མ་ཐུབ་སྟེ། མཁའ་འགྲོ་མ་རྣམས་
ཀྱིས་བྱིན་གྱིས་བརླབས་པས་རྡོའི་རང་བཞིན་དུ་གྱུར་བ་ལ་འབྲས་སྤུངས་མཆོད་རྟེན་དུ་
བཏགས། དེའི་སྟེང་འོག་ཏུ་དཔག་ཚད་དྲུག་དང་བརྒྱད་ཁྲི་གཅིག་ཡོད་པ་དེར་སྟོན་པ་
རང་ཉིད་དུས་ཀྱི་འཁོར་ལོའི་སྐུར་བཞེངས་པ་ལ། ཞུ་བ་བོ་དཔལ་ཕྱག་ན་རྡོ་རྗེའི་སྤྲུལ་བ་
བྱང་ཕྱོགས་ཤམྦྷ་ལའི་རྒྱལ་པོ་ཟླ་བ་བཟང་བོ་དང་འཁོར་གླིང་དྲུག་གི་རྒྱལ་ཕྲན་ཚོགས་དང་
བཅས་པ། གཞན་ཡང་ལྷ་དང་དྲང་སྲོང་བདེན་ཚིག་གྲུབ་པའི་ཚོགས་ཀྱིས་གསོལ་བ་བཏབ་
པ་ལ་བརྟེན་ནས། འོག་ཏུ་ཆོས་དབྱིངས་གསུང་གི་དཀྱིལ་འཁོར་དང་། སྟེང་དུ་དཔལ་
ལྡན་རྒྱུ་སྐར་གྱི་དཀྱིལ་འཁོར་ཆེན་པོར་སྤྲུལ་ནས། དེ་ཉིད་དུ་རྡོ་རྗེ་སློབ་མ་དེ་རྣམས་ལ།
འཇིག་རྟེན་འདིའི་དབང་བྱིས་པ་ལྟར་འཇུག་པ་བདན་དང་འཇིག་རྟེན་ལས་འདས་པའི་
དབང་བཅས་བསྐུར་བར་མཛད་ནས། སངས་རྒྱས་ཉིད་དུ་ལུང་བསྟན་ཏེ་དུས་འཁོར་འདི་
ཉིད་ཀྱི་རྩ་བའི་རྒྱུད་སྟོང་ཕྲག་བཅུ་གཉིས་པ་གསུངས། དེ་དང་དུས་མཉམ་དུ་གསང་སྔགས་
ཀྱི་ཆོས་ཚུལ་མཐའ་ཡས་པ་སྟོན་པར་མཛད་དོ། །
དེ་ནས་རྒྱལ་པོ་ཟླ་བ་བཟང་བོ་བྱང་ཕྱོགས་ཤམྦྷ་ལར་བྱོན་ནས་ལོ་རྗེས་མའི་ཟླ་བ་
གསུམ་པའི་བར་དུ་རིན་པོ་ཆེ་སྣ་ལྔ་ལས་གྲུབ་པའི་དུས་འཁོར་བློས་བསླངས་ཀྱི་དཀྱིལ་
འཁོར་ཆེན་པོ་བཞེངས་ཏེ་རྩ་རྒྱུད་བསྡུས་ཤིང་འགྲེལ་ཆེན་སྟོང་ཕྲག་དྲུག་ཅུ་བ་མཛད་ནས།
རྒྱུད་ཐམས་ཅད་ཀྱི་རྒྱལ་པོ་དཔལ་དུས་ཀྱི་འཁོར་ལོའི་རྩ་བའི་རྒྱུད་ཀྱི་སྡུད་པ་བོ་ནི་རྒྱལ་པོ་
ཟླ་བ་བཟང་བོ་སྟེ། ཁོང་ཤམྦྷ་ལར་བྱོན་ནས་རྩ་བའི་རྒྱུད་སྟོང་ཕྲག་བཅུ་གཉིས་པ་བྱང་ཆུབ་
སེམས་དཔའི་ཚོགས་དང་ལྷ་དང་ཀླུ་ཡི་རྒྱལ་བོ་སོགས་ཀྱི་དབུས་སུ་ཐུགས་ལས་ཕྱུང་སྟེ་རྒྱུད་
བསྡུས་ཤིང་ཡུལ་དགུ་བཅུ་རྩ་དྲུག་པོ་སོ་སོའི་སྐད་ཀྱིས་གླེགས་བམ་དུ་བྲིས། རྩ་རྒྱུད་ཀྱི་རྒྱུས་
འགྲེལ་སྟོང་ཕྲག་དྲུག་ཅུ་བ་མཛད་དེ། སྐལ་བ་དང་ལྡན་པའི་གང་ཟག་རྣམས་ལ་རྒྱ་ཆེར་
བསྟན་ཏོ། ། དེ་ནས་ཤིང་སྤྲེལ་ལོར་རྒྱལ་པོ་ཟླ་བཟང་གི་སྲས་ས་སྙིང་སྤྲུལ་བ་ཆོས་རྒྱལ་ལྷ་
213



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དབང་ཁྲིར་ཕེབས་ནས་ལོ་བརྒྱ་ཡི་བར་དུ་རྩ་རྒྱུད་འགྲེལ་བ་དང་བཅས་པ་ལེགས་པར་
བསྟན། དེའི་སྲས་གཤིན་རྗེ་གཤེད་ཀྱི་སྤྲུལ་བ་རྒྱལ་པོ་གཟི་བརྗིད་ཅན། དེའི་སྲས་སྒྲིབ་སེལ་
སྤྲུལ་བ་རྒྱལ་པོ་ཟླ་བས་བྱིན། དེའི་སྲས་རྨུགས་བྱེད་སྤྲུལ་བ་རྒྱལ་པོ་ལྷའི་དབང་ཕྱུག དེའི་
སྲས་ཁེངས་བྱེད་སྤྲུལ་བ་རྒྱལ་པོ་སྣ་ཚོགས་གཟུགས། དེའི་སྲས་ནམ་སྙིང་སྤྲུལ་བ་རྒྱལ་པོ་
ལྷའི་དབང་ལྡན་རྣམས་ཀྱིས་ཀྱང་སེངྒེའི་ཁྲི་ལ་བཞུགས་ནས་ལོ་བརྒྱ་རེར་ཆོས་བསྟན་ཏེ་
རང་རང་གི་སྲས་རྒྱལ་སར་བཞག་ནས་མྱ་ངན་ལས་འདས་སོ། ། །
དེ་ནས་བཅོམ་ལྡན་འདས་ཀྱིས་རྒྱུད་དུ་ལུང་བསྟན་པ་ལྟར་ཆོས་རྒྱལ་ལྷའི་དབང་ལྡན་
གྱི་སྲས་འཇམ་པའི་དབྱངས་ཀྱི་སྤྲུལ་བ་ཆོས་རྒྱལ་འཇམ་དབྱངས་གྲགས་པ་འཁྲུངས་ཤིང་
ལོ་བརྒྱའི་རིང་ལ་ཕལ་ཆེར་རྩ་རྒྱུད་དང་འགྲེལ་བ་བསྟན་ཅིང་སྐུ་ཚེ་སྨད་དུ་བསྡུས་རྒྱུད་
མཛད་པར་དགོངས་ནས། མི་རིང་བ་ན་ངས་གསང་ཆེན་རིགས་གཅིག་གི་གདམས་པ་
རྨད་དུ་བྱུང་བ་སྟོན་པས། ཁྱེད་རང་རྣམས་དེར་ཞུགས་མི་འདོད་པར་རང་རང་གི་རིགས་
དེ་མི་འདོར་ན། རང་རང་གི་རིགས་ལ་ཞེན་པ་རྣམས་ས་འདི་སྤོང་ལ་ཡུལ་གཞན་དུ་སོང་
ཞིག་ཅེས་བཀའ་བསྒོས། དྲང་སྲོང་ཉི་མའི་ཤིང་རྟ་ལ་སོགས་པ་དྲང་སྲོང་བྱེ་བ་ཕྲག་དང་
བཞི་རང་རང་གི་རིགས་འཇོག་པར་མ་འདོད་ནས་འཕགས་པའི་ཡུལ་དུ་འགྲོ་བར་ཆས་
པས་ཡུལ་མཐའི་ནགས་སུ་སླེབས་པ་ན། རྒྱལ་པོའི་དགོངས་པ་ལ་འདི་ལྟ་བུའི་དྲང་སྲོང་
མང་བོ་ཞིག་སོང་ན་ངའི་ཆོས་འདི་རྣམ་དག་ཅིག་ཡིན་ནམ་མིན་སྙམ་འགའ་རེས་ལོག་ལྟ་
སྐྱེ་བར་ད གོངས་ནས། ཁྱབ་འཇུག་དང་། ཚངས་པ་དང་། དྲག་པོའི་རིགས་ཐམས་ཅད་
རྨོངས་པའི་ཏིང་ངེ་འཛིན་ལ་བཞུགས་པས། ཏིང་ངེ་འཛིན་དང་སངས་རྒྱས་ཀྱི་བྱིན་རླབས་
ཀྱིས་དྲང་སྲོང་ཉི་མའི་ཤིང་རྟ་ལ་སོགས་ཐམས་ཅད་མགོ་འཁོར་ནས་ཕྱིར་རྒྱལ་པོའི་དྲུང་
དུ་བྱོན་པ་དང་། དེའི་ཚེ་ཡང་རྨོངས་པ་ལས་སད་དེ་དབང་བསྐུར་བའི་སྣོད་རུང་དུ་གོ་ནས།
དད་པ་ཆེན་པོའི་སྒོ་ནས་རིགས་ལྡན་ལ་ཞུས་པས། ནག་པ་ཟླ་བའི་ཚེས་བཅོ་ལྔའི་ཉིན་
དཀྱིལ་འཁོར་ཆེན་པོར་དྲང་སྲོང་ཉི་མའི་ཤིང་རྟ་གཙོ་བོར་གྱུར་བའི་དྲང་སྲོང་བྱེ་བ་ཕྲག་
21:4



བཀའ་སློབ་ཟིན་བྲིས་ཕྱོགས་བསྒྲིགས།
ཕྱེད་དང་བཞི་སོགས་གདུལ་བྱ་བགྲང་ལས་འདས་པ་ལ་དབང་བསྐུར་བ་དང་། རིགས་ཐ་
དད་པ་སྣ་ཚོགས་རྡོ་རྗེའི་རིགས་གཅིག་ཏུ་བསྡུ་བར་མཛད་པས། དེ་ནས་བཟུང་རྒྱལ་པོ་
རྣམས་ལ་རིགས་ལྡན་ཞེས་མཚན་གྲགས་པ་དང་། རྩ་བའི་རྒྱུད་སྟོང་ཕྲག་བཅུ་གཉིས་ཀྱི་
དགོངས་དོན་བསྡུས་ཏེ། མེ་ཏོག་ཕྲེང་མཛེས་ཀྱི་སྡེབ་སྦྱོར་གྱིས་བཅིངས་ཏེ་ཚིགས་སུ་བཅད་
པ་སྟོང་དང་སུམ་ཅུ་བ་བརྩམས་ནས། རང་གི་སྲས་སྤྱན་རས་གཟིགས་ཀྱི་སྤྲུལ་བ་རི གས་
ལྡན་པད་དཀར་རྒྱལ་སྲིད་ལ་བསྐོས། བསྡུས་རྒྱུད་ལ་འགྲེལ་བ་རྩོམས་ཤིག་ཅེས་བསྐུལ་
ནས་ཆོས་དབྱིངས་སུ་གཤེགས་སོ། ། །
དེ་ནས་པད་དཀར་གྱིས་བསྡུས་རྒྱུད་ཀྱི་འགྲེལ་བ་བསྟན་ཅིང་བཞུགས། དེ་ལྟར་
རིགས་ལྡན་འཇམ་དབྱངས་གྲགས་པ་སོགས་རྩ་རྒྱུད་ལས་ཇི་ལྟར་ལུང་བསྟན་པའི་ཚུལ་ནི།
ལོ་འདི་ནས་ནི་དྲུག་བརྒྱ་ན། །དྲང་སྲོང་རྣམས་ནི་སྨིན་དོན་དུ། །འཇམ་དབྱངས་མི་བདག་
གྲགས་པ་ནི། །ཤམྦྷ་ལ་ཞེས་བྱ་བར་བྱོན། ཞེས་དང་། ཆོས་རྒྱལ་བདུན་ལུང་བསྟན་པ་ཡང་།
ཡུལ་འདིར་དྲང་སྲོང་རིགས་སོགས་ལ། །སངས་རྒྱས་ལམ་ནི་གསལ་བྱེད་པ། །ཟླ་བ་ལྷ་དབང་
གཟི་བརྗིད་ཅན། །ཟླ་བས་བྱིན་དང་ལྷའི་དབང་ཕྱུག །སྣ་ཚོགས་གཟུགས་དང་ལྷའི་དབང་
ལྡན། །གྲགས་པ་པད་དཀར་རིམ་པའོ། །ཞེས་མཚན་སྒྲ་དང་བཅས་ཏེ་རིགས་ལྡན་རྣམས་
རིམ་པར་བྱོན་པ་ལུང་བསྟན་ཏོ། །རིགས་ལྡན་པད་མ་དཀར་བོས་རང་གི་སྲས་བཟང་བོ་
དང་། དེའི་སྲས་རྣམ་རྒྱལ་དང་། དེའི་སྲས་བཤེས་གཉེན་བཟང་བོ། དེའི་སྲས་རིན་ཆེན་
ཕྱག་དང་། དེའི་སྲས་ཁྱབ་འཇུག་སྦས་པ། དེའི་སྲས་ཉི་མ་གྲགས། དེའི་སྲས་ཤིན་ཏུ་བཟང་
བོ་བདུན་གྱིས་ལོ་བརྒྱ་རེ་ལ་ཆོས་བསྟན་ཅིང་ཁྲིར་བཞུགས། དེའི་སྲས་རིགས་ལྡན་རྒྱ་མཚོ་
རྣམ་རྒྱལ་ཁྲིར་བཞུགས་པའི་ལོ་དེར་འཕགས་པའི་མ་ཁ་ཞེས་བྱ་བར་ཀླ་ཀློའི་ཆོས་ཐོག་
མར་དར་ཞིང་རིགས་ལྡན་འདིས་ལོ་བརྒྱ་དང་གྱ་གཉིས་ཀྱི་བར་དུ་ཆོས་བསྟན་ཅིང་བཞུགས་
ནས་རང་གི་སྲས་རྒྱལ་དཀའ་ཁྲིར་བསྐོས། རིགས་ལྡན་འདི་ནས་རྩིས་གཞི་བརྩམས་ཤིང་།
ད གོས་པའི་དབང་གིས་ལོ་ཉིས་བརྒྱ་ཉེར་གཅིག་ལ་བཞུགས་ཤིང་ཆོས་བསྟན་པ་དང་།
215



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེའི་ཕྱིར་ལོའི་མེ་ཡོས་ལོ་ནས་རབ་བྱུང་ཞེས་ལོ་རྒན་དྲུག་ཅུ་བསྐོར་བའི་རྩིས་མགོ་ཚུགས།
རྒྱལ་དཀའི་སྲས་ཉི་མ་ཁྲིར་ཕེབས་ནས་ལོ་བརྒྱར་བཞུགས། དེའི་སྲས་སྣ་ཚོགས་གཟུགས།
དེའི་སྲས་ཟླ་བའི་འོད། དེའི་སྲས་མཐའ་ཡས་དང་། དེའི་སྲས་དཔལ་སྐྱོང་། དེའི་སྲས་མ་
འགག་པ་ཁྲིར་བཞུགས་ནས་ལོ་དྲུག་ཅུ་རེ་དྲུག་ཡིན། དེའི་སྲས་མིའི་སེང་གེ དེའི་སྲས་དབང་
ཕྱུག་ཆེན་པོ། དེའི་སྲས་མཐའ་ཡས་རྣམ་རྒྱལ། དེའི་སྲས་དྲག་པོ་འཁོར་ལོ་ཅན་ཡིན། རིགས་
ལྡན་འདི་བ་ཁྲིར་ཕེབས་ནས་ལོ་ལྔ་བཅུ་ན་ཀླ་ཀློ་དང་གཡུལ་འགྱེད་དེ་ཀླ་ཀློ་རྣམས་རྨེག་
མེད་དུ་བཅོམ་ནས་འཛམ་བུ་གླིང་གི་ལྷོ་བྱང་གཉིས་ཀ་དབང་དུ་བྱས་ནས་ཆོས་ཤིན་ཏུ་
དར་བར་མཛད་པའི་ལུང་བསྟན་ཡོད། སྐབས་དེར་གཡུལ་དུ་ཤི་བའི་སྲོག་ཆགས་གྲོག་མ་
ཚུན་ཆད་ཀྱང་ངན་སོང་གི་གནས་སུ་མི་གཏོང་བར་གསུངས། དེ་ལྟ་བུའི་རིགས་ལྡན་ཉི་ཤུ་
རྩ་ལྔ་བོ་ཐམས་ཅད་ཀྱང་རང་ག་བ་མ་ཡིན་པར་བྱང་ཆུབ་སེམས་དཔའི་སྤྲུལ་བ་སྐྱེས་སྟོབས་
ཀྱི་ཡོན་ཏན་དང་ལྡན་པ་ཤ་སྟག་ཡིན་ཞིང་། རྩ་རྒྱུད་ལས་དངོས་སུ་མཚན་སྒྲ་དང་བཅས་
ལུང་བསྟན་ཡོད། དེ་དག་ནི་ཤམྦྷ་ལར་དུས་འཁོར་ཇི་ལྟར་དར་བའི་ཚུལ་ལོ། །སྤྱིར་སྟོན་པ་
ཤཱཀྱ་ཐུབ་པའི་བསྟན་པ་ལོ་ལྔ་སྟོང་དུ་གནས་པ་མདོ་སྡེ་རྣམས་སུ་གསུངས་པ་དང་ཚུལ་དེ་
དག་ཤིན་ཏུ་མཐུན་ཏེ། སྟོན་པའི་བསྟན་པ་ལ་དུས་བཞི་སྔ་ཕྱི་གཉིས་འབྱུང་བར་བཤད་པས།
དེ་ཡང་གླིང་འདིར་དུས་བཞི་སྔ་མ་ལ་ལོ་སུམ་སྟོང་གཉིས་བརྒྱ་ལྔ་བཅུ་རྩ་ལྔ་དང་། དུས་
བཞི་ཕྱི་མར་ལོ་སྟོང་དང་བརྒྱད་བརྒྱ་བསྡོམས་པས་ལོ་ལྔ་སྟོང་ལྔ་བཅུ་རྩ་ལྔ་བྱུང་བའི་སྟེང་
ནས་སྟོན་པ་སངས་རྒྱས་མྱ་ངན་ལས་འདས་པའི་བར་གྱི་ལོ་བཞི་བཅུ་རྩ་དྲུག་འཕྲི་བས་ལྔ་
སྟོང་དགུ་བྱུང་བ་རེད། འདིའི་ར གས་ཞིབ་ཀྱི་རྩིས་ཀྱི་ཁྱད་པར་ནི་དེང་སང་འཛམ་གླིང་
ཡོངས་གྲགས་ལ་ཐམས་ཅད་ཀྱིས་ཁས་ལེན་པའི་ཆོས་རྒྱལ་མྱ་ངན་མེད་ཀྱི་རྡོ་རིང་ཞིག་ཡོད་
པ་དེ་གཞིར་བཟུང་བ་རེད། བདག་ཀྱང་རྡོ་རིང་དེ་ལ་མཇལ་དུ་སོང་བ་ཡིན། རྡོ་རིང་དེ་ནི་
སྟོན་པ་སངས་རྒྱས་བཅོམ་ལྡན་འདས་འཁྲུངས་པའི་གནས་ལུམྦིའི་ཚལ་གྱི་ས་འོག་ནས་
ཐོན་ཞིང་། རྡོའི་ཀ་བ་ལྟ་བུ་མཐོ་ཚད་དུ་ཁང་བ་ཞིག་གི་ཚད་ཙམ་ཡོད། དེའི་སྟེང་དུ་ཡི་གེ་
216



བཀའ་སློབ་ཟིན་བྲིས་ཕྱོགས་བསྒྲིགས། །
བརྐོས་ཡོད་པ་ལ། ཆོས་རྒྱལ་མྱ་ངན་མེད་ཟེར་བ་དེ་ནི་སངས་རྒྱས་མྱ་ངན་ལས་འདས་ནས་
ལོ་བརྒྱ་ལོན་པ་ན། ད་ནི་མྱ་ངན་མ་བྱེད་ཅེས་མཚན་ལ་མྱ་ངན་མེད་བཏགས་པ་ཡིན་ཟེར། དེའི་
སྟབས་ཀྱིས་ཆོས་རྒྱལ་མྱ་ངན་མེད་ཀྱི་རིང་ནས་བཟུང་ལོ་རྒྱུས་ལ་སོགས་ཐམས་ཅད་ཡི་གེར་
བྲིས་ཡོད་པས། དེང་སང་འཛམ་གླིང་ན་ཀུན་གྱིས་ཁས་ལེན་པའི་སངས་རྒྱས་བཅོམ་ལྡན་
འདས་བྱོན་ནས་ལོ་ཉིས་སྟོང་ལྔ་བརྒྱ་དྲུག་ཅུ་ཡར་མར་སོང་ཡོད་ཅེས་པའི་རྩ་བ་རྡོ་རིང་
དེར་ཐུག་ཡོད། དེའི་སྟབས་ཀྱིས་འཛམ་གླིང་སྤྱི་ཁྱབ་ཀྱིས་འདི་ཧ་ཅང་ཚད་མར་འཛིན་པ་
དེ་འདྲ་རེད། ཡོངས་གྲགས་ཀྱི་ང་ཚོའི་སྔོན་གྱི་བཤད་པ་ལྟར་ན། སྲས་སྒྲ་གཅན་འཛིན་
བྱོན་པའི་དུས་ཟླ་བ་སྒྲ་གཅན་གྱིས་བཟུང་པའི་དུས་ཚོད་དེ་རྩིས་ན་ཡུན་དེ་འདྲ་རིང་བོ་
ཞིག་འགོར་མེད་པ་བཅས་ཁུངས་ག ཏུགས་ས་དེ་ལྟ་བུ་གཉིས་ཡོད། གང་ལྟར་ཤམྦྷ་ལར་དར་
ཚུལ་མདོར་བསྡུས་ཤིག་ཞུས་ན་དེ་ལྟར་རོ། །
དེ་ནས་འཕགས་པའི་ཡུལ་དུ་ཇི་ལྟར་དར་ཚུལ་ནི། རྒྱ་གར་དུ་རྒྱལ་པོ་གསུམ་གྱི་རིང་
ལ་བྱུང་། རྡོ་རྗེ་གདན་དབུས་སུ་བྱས་ནས་དེའི་ཤར་ཕྱོགས་ན་ག་ཛ་པཱ་ལ་སྟེ་གླང་བོ་ཆེ་
སྐྱོང་བའི་རྒྱལ་པོ། ལྷོ་ཕྱོགས་སུ་ན་ར་པ་ལ་སྟེ་མི་སྐྱོང་པའི་རྒྱལ་པོ་དང་། ནུབ་ཕྱོགས་ན་ཨ་
ཤུ་པ་ལ་སྟེ་རྟ་སྐྱོང་བའི་རྒྱལ་པོ་ཞེས་པ་ཡོད་པ་རྒྱལ་པོ་དེ་གསུམ་གྱི་རིང་ལ་དུས་འཁོར་རྒྱ་
གར་དུ་བྱུང་། དེ་ལ་ཤར་ཕྱོགས་སུ་ཡུལ་སྡེ་ལྔ་ཡོད་པའི་ནང་ནས་ཤར་ཕྱོགས་པཉྩ་གོ་ཊ་
ཞེས་གྲགས་པའི་ཨོ་ཏྲི་པར་འཁྲུངས་པའི་སློབ་དཔོན་ཆེན་པོ་ཙི་ལུ་པཎྜི་ཏ་ཞེས་པ་དུས་
འཁོར་བླ་བརྒྱུད་ཀྱི་ནང་དུ་ཡང་ཧ་ཅང་གཙོ་བོ་ཞིག་སྟེ། ཁོང་གིས་སྡེ་སྣོད་གསུམ་ལ་ཧ་ཅང་
སྦྱངས་ཤིང་བི་ཀྲ་མ་ལ་ཤི་ལ་དང་ནཱ་ལེནྡྲ་རྣམས་སུ་སངས་རྒྱས་ཀྱི་བསྟན་པ་རྒྱ་ཆེར་སྤེལ།
དེ་དག་ཏུ་ཡོད་པའི་བསྟན་བཅོས་དང་པོ་ཏི་རྣམས་ལ་ཞིབ་གཟིགས་མཛད་པས། སྤྱིར་
སྙིགས་དུས་ཀྱི་ཚེ་ཐུང་གཅིག་ལ་སངས་རྒྱས་པ་ལ་སྔགས་ཀྱི་ཐེག་པ་དགོས་ཤིང༌། ཁྱད་
པར་དུ་བྱང་ཆུབ་སེམས་འགྲེལ་དགོས་པར་གཟིགས། སྐབས་དེར་འཕགས་ཡུལ་ན་དེ་མེད་
ཅིང་ཤམྦྷ་ལར་ཡོད་པ་མཁྱེན་ནས་ཡི་དམ་ལ་གསོལ་བ་རྩེ་གཅིག་ཏུ་བཏབ་ཅིང་། ཡི་དམ་
217



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལྷས་ལུང་བསྟན་པ་ལྟར་ཕྱིའི་རྒྱ་མཚོར་ཚོང་བར་འགྲོ་བ་རྣམས་དང་འགྲོགས་ནས་ཤམྦྷ་
ལར་སོང་། བར་སྐབས་ཤིག་ནས་ལམ་སོ་སོར་ཞུགས་སྟེ། སློབ་དཔོན་གར་འགྲོ་ལམ་མ་
རྙེད་པ་དང་། རི་ཞིག་ལ་འཛེགས་པ་ན་རིགས་ལྡན་གྱི་སྤྲུལ་བའི་མི་ཞིག་དང་འཕྲད། མི་
དེས་ཁྱེད་རང་གང་ལ་འགྲོ་ཞེས་དྲིས་པ་ན། སློབ་དཔོན་གྱིས་ང་ཤམྦྷ་ལར་བྱང་ཆུབ་སེམས་
འགྲེལ་གྱི་སྐོར་འཚོལ་དུ་འགྲོ་བ་ཡིན་གསུངས། མི་དེས་དེ་ནི་ཤིན་ཏུ་བགྲོད་དཀའ་བའི་
ཡུལ་ཡིན་པས། ཁྱེད་དེར་འགྲོ་ཐུབ་རྒྱུ་མ་རེད། དེ་བས་འདི་ན་བྱང་ཆུབ་སེམས་འགྲེལ་
གྱི་སྐོར་སོགས་ཐམས་ཅད་ཀྱི་རྒྱུད་པ་ཡོད་ན་ཁྱེད་ཀྱིས་ཉན་རྒྱུ་ཡིན་ནམ་ཞེས་དྲིས་པ་ལ།
སློབ་དཔོན་གྱིས་རིགས་ལྡན་གྱི་སྤྲུལ་བ་ཡིན་པ་ངོས་ཟིན་ཏེ། ཕྱག་དང་མཎྜལ་ལ་སོགས་
ཕུལ་ནས་གསོལ་བ་བཏབ་པ་ལ། དབང་མན་ངག་དང་བཅས་པ་རྫོགས་པར་གནང་སྟེ། མེ་
ཏོག་སྤྱི་བོར་བཞག་ནས་བྱང་ཆུབ་སེམས་དཔའི་སྐོར་མ་ལུས་པ་ཤེས་པར་གྱུར་ཅིག་ཅེས་
བྱིན་རླབས་མཛད་པ་ཙམ་གྱིས་བྱང་ཆུབ་སེམས་འགྲེལ་གྱི་སྐོར་མཐའ་དག་ཐུགས་སུ་ཆུད།
ཚུར་ལམ་ཚོང་བ་དང་འགྲོགས་ཏེ་རྒྱ་གར་དུ་བྱོན་ནས་དུས་ཀྱི་འཁོར་ལོའི་ཆོས་སྐོར་རྒྱ་
ཆེར་སྤེལ་བར་མཛད། དེ་ནི་ཤམྦྷ་ལ་ནས་ཐོག་མར་སྤྱན་འདྲེན་པ་བོ་ཡིན། སློབ་དཔོན་དེ་
ལ་སློབ་མ་བསམ་གྱིས་མི་ཁྱབ་པ་མང་བོ་བྱུང་བའི་ནང་ནས་ཡུལ་ཤར་ཕྱོགས་བྷངྒ་ལར་
འཁྲུངས་པའི་པཎྜི་ཏ་ཨ་ཙརྱ་ཞེས་པ་ལ་འདིའི་ཆོས་སྐོར་རྫོགས་པར་གནང་། དེས་བལ་ཡུལ་
དུ་འཁྲུངས་པའི་སློབ་དཔོན་དུས་ཞབས་པ་ཆེན་པོ་ལ་གནང་། དེས་རྗེ་བཙུན་སྒྲོལ་མ་ལ་
གསོལ་བ་བཏབ་སྟེ་ཤམྦྷ་ལར་འབྱོན་པར་བཞེད་པ་ལ་སྤྱན་རས་གཟིགས་ཀྱི་སྤྲུལ་བས་
ལམ་ནས་བསུ་བ་མཛད། ཤམྦྷ་ལར་ཁྲིད་ནས་རིགས་ལྡན་རྒྱལ་པོ་མ་ལ་ཡའི་སྐྱེད་ཚལ་གྱི་
སྤྲུལ་བའི་དཀྱིལ་འཁོར་ཆེན་པོར་དབང་བསྐུར། རྒྱུད་འགྲེལ་མན་ངག་དཔེ་དང་བཅས་
པ་ཆབས་ཅིག་ཏུ་བསྩལ་བས། འདི་ནས་རྒྱུད་པའི་བཤད་ཚུལ་ཡང་ཡོད། གང་ལྟར་ཤམྦྷ་
ལ་ནས་རྒྱ་གར་དུ་དར་བའི་ཚུལ་གཉིས་ཡོད་པ་དེ་ལྟར་རེད། དེས་དུས་ཞབས་པ་ཆུང་བ་
ལ་གནང༌། དུས་ཞབས་པ་ཆུང་བས་རྒྱུད་འགྲེལ་མན་ངག་དང་བཅས་ནཱ་ལེནྡྲར་དར་ན་
ལ་བa
218



བཀའ་སློབ་ཟིན་བྲིས་ཕྱོགས་བསྒྲིགས།
ཡུལ་མཐའ་དག་ལ་དར་བར་དགོངས་ནས། མ་ག་དྷའི་རྒྱལ་པོ་ཤིང་རྟ་ཅན་གྱིས་བྱེད་པའི་
སྐབས་དེར་སེན་དྷུ་བ་རྣམས་ཀྱིས་ཨོ་ཏན་པུ་རིའི་གཙུག་ལག་ཁང་འཛིན་པའི་དུས་ནཱ་
ལེནྡྲར་བྱོན་ནས་གནས་དེའི་གཙུག་ལག་ཁང་གི་སྒོའི་སྟེང་དུ་རྣམ་བཅུ་དབང་ལྡན་གྱི་
སྔགས་བྲིས། སྔར་རྒྱ་གར་དུ་དུས་འཁོར་མ་དར་བས་རྣམ་བཅུ་དབང་ལྡན་གྱི་དོན་ཧ་མ་གོ
སྒོའི་འོག་ཏུ་ནི། གང་གིས་མཆོག་གི་དང་བོའི་སངས་རྒྱས་མི་ཤེས་པ་དེས། དཔལ་དུས་ཀྱི་
འཁོར་ལོ་མི་ཤེས་སོ། །གང་གིས་དུས་ཀྱི་འཁོར་ལོ་མི་ཤེས་པ་དེས། མཚན་ཡང་དག་པར་
བརྗོད་པ་མི་ཤེས་སོ། །གང་གིས་མཚན་ཡང་དག་པར་བརྗོད་པ་མི་ཤེས་པ་དེས། དེ་བཞིན་
གཤེགས་པའི་སྙིང་བོ་ཡེ་ཤེས་ཀྱི་སྐུ་མི་ཤེས་སོ། །དེ་བཞིན་གཤེགས་པའི་སྙིང་བོ་ཡེ་ཤེས་ཀྱི་
སྐུ་མི་ཤེས་པ་དེས། །གསང་སྔགས་རྡོ་རྗེ་ཐེག་པའི་ལམ་མི་ཤེས་སོ། །གང་གིས་གསང་སྔགས་
རྡོ་རྗེ་ཐེག་པའི་ལམ་མི་ཤེས་པ། དེ་ནི་འཁོར་བ་པ་ཞེས་བྱ་སྟེ། སངས་རྒྱས་པའི་ལམ་དེ་དག་
ལ་མེད་དོ། །ཞེས་ཡི་གེ་བྲིས་པ་ལ། དེར་ཡོད་པའི་པཎྜི་ཏ་རྣམས་ཡིད་མ་རངས་པར་རྩོད་པ་
བྱས་པས་སློབ་དཔོན་རྒྱལ་ཏེ། ཐམས་ཅད་དད་ནས་སློབ་མར་གྱུར། དེའི་ནང་ནས་ཁྱད་པར་
དུ་འཕགས་པའི་སློབ་མ་མཁས་པ་མང་བོ་བྱུང་ནས་དུས་ཀྱི་འཁོར་ལོ་ཆེས་ཆེར་དར་ཞིང་།
ཐ་ན་ཚོང་བ་ལ་སོགས་ཀྱིས་ཀྱང་དུས་ཀྱི་འཁོར་ལོའི་རྒྱུད་འགྲེལ་བཤད་པ་དང་བཅས་པ་
འགྲེལ་ཞིང་ཀློག་པ་ལ་སོགས་བག་ཆགས་འཇོག་པ་མཐའ་ཡས་པ་བྱུང་། དེའི་རྗེས་སུ་བལ་
བོ་ཡེ་རིང་དུ་སྐུ་འཁྲུངས་པའི་བལ་བོའི་པཎྜི་ཏ་ས་མནྟ་ཤྲཱི་བྷ་དྲས་མཁས་པ་ལྔ་ལས་གསན་
ཅིང་ཁྱད་པར་དུ་མཉྫ་ཀིརྟིའི་རྗེས་སུ་འབྲང་སྟེ་སྤེལ་བ་ནི་འཕགས་པའི་ཡུལ་དུ་ཚུལ་ཇི་
ལྟར་དར་བ་མདོ་ཙམ་མོ། ། །
དེ་ནས་བོད་དུ་ཇི་ལྟར་དར་བའི་ཚུལ་ལ། འདིའི་བརྒྱུད་པ་ལ་རྭ་ལུགས་དང་འབྲོ་
ལུགས་ཞེས་གཉིས་སུ་གྲགས་པ་ནི། ལོ་ཙཱ་བའི་དབང་གིས་བརྒྱུད་པ་མི་འདྲ་བ་གཉིས་བྱུང་
ཞིང་། དང་བོ་འབྲོ་ལུགས་ཀྱི་བརྒྱུད་པ་བྱུང་ཚུལ་ནི། གོང་དུ་བཤད་པའི་དུས་ཞབས་པ་ཆུང་
ངུའི་སློབ་མ་ཁ་ཆེའི་ཟླ་བ་མགོན་པོ་ཞེས་ཁ་ཆེའི་ཡུལ་དུ་བྲམ་ཟེ་རིགས་ལས་འཁྲུངས་ཤིང་།
པས
，
ས་ལ་
219



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
ཡབ་ཀྱི་ཆོས་ལུགས་མུ་སྟེགས་པ་དང་ཡུམ་གྱི་ཆོས་ལུགས་ནང་བ་བ་ཡིན། རིགས་ཀྱི་དབང་
གིས་མུ་སྟེགས་ལ་བསླབས་ཏེ་ལོ་བཅུ་གཉིས་ན་མཁས་པར་གྲགས། ཡུམ་གྱིས་ངའི་ཆོས་
ཀྱང་བསླབ་དགོས་གསུངས་པ་ལྟར་ཁ་ཆེའི་བྲམ་ཟེ་སྤྱན་ཕྱེ་བའི་པཎྜི་ཏ་ལས་ཉན་དུ་བཅུག་
པས། དེ་ནས་ཆོས་མང་དུ་གསན། དེའི་ཚེ་སློབ་དཔོན་ཆེན་པོ་དུས་ཞབས་པའི་སློབ་མ་
འདུལ་བའི་འབྱུང་གནས་བློ་གྲོས་ཀྱིས་དུས་འཁོར་གྱི་དཔེ་དབང་མདོར་བསྟན་དང་དབང་
གི་རབ་བྱེད་ཀྱི་འགྲེལ་བ་སོགས་བྲམ་ཟེ་ཞབས་ལ་བསྐུར་བྱུང་བ་གཟིགས་པས། དུས་འཁོར་
ལ་ཤིན་ཏུ་མོས་ཏེ་མ་ག་དྷར་བྱོན་ནས་དུས་ཞབས་པ་རྣམ་གཉིས་དང་མཇལ་ཏེ། སེམས་
འགྲེལ་སྐོར་གསུམ་སོགས་གདམས་ངག་མ་ལུས་པ་གསན། དུས་ཞབས་ཆེ་ཆུང་གཉིས་ཀྱིས་
མཛད་པའི་དུས་འཁོར་གྱི་སྐོར་བོད་ལ་མང་དུ་བསྒྱུར་བ་བསྟན་འགྱུར་གྱི་ཁྲོད་དུ་ད་ལྟའང་
བཞུགས་ཡོད། དེ་ནས་ཟླ་བ་མགོན་པོ་དང་དུས་དེར་པཎྜི་ཏ་ཆེན་པོར་གྲགས་པ་རཏ་བཛྲ་
གཉིས་རྩོད་པ་བྱས་པས་ཟླ་བ་མགོན་པོ་རྒྱལ། པཎྜི་ཏས་ངེད་གཉིས་རྩོད་པ་བྱས་པས་ང་
ཕམ་སོང་། ང་ལ་སློབ་མ་མང་བོ་ཡོད་པ་དེ་ཚོ་ཡང་ང་ལ་མི་དད་པ་བྱས་སོང་། ཁྱོད་ས་འདི་
ནས་མ་འདུག་པར་གཞན་དུ་སོང་ཞིག་ཅེས་བསྐུལ་བ་ན། ཁོང་གིས་ཀྱང་ཁས་བླངས་ཏེ་
བོད་དུ་བྱོན། སྤྱིར་ན་སྐྱེས་བུ་དམ་པ་དེ་ལྟ་བུ་ཚོ་ལ་གཅིག་གིས་གཅིག་ལ་ཕྲག་དོག་འགྲན་
སེམས་དང་སློབ་མ་རྩོད་རྒྱུ་གང་ན་ཡོད་དེ། ཁོང་བོད་དུ་བྱོན་ནས་དུས་ཀྱི་འཁོར་ལོའི་
ཆོས་ཚུལ་ལ་སོགས་སྟོན་དགོས་པའི་དུས་ལ་བབས་པར་གཟིགས་ནས། ཐུགས་མི་མཐུན་
པའི་ཚུལ་གྱིས་བོད་དུ་སོང་ཞིག་ཅེས་བཀའ་བསྒོས་པ་རེད། བོད་དུ་དུས་འཁོར་གྱི་ལུགས་
མང་བོ་བསྒྱུར་ཡོད་ཀྱང་། གྲགས་ཆེ་བ་ནི་འབྲོ་ལོ་ཙཱ་བ་དང་། རྭ་ཆོས་རབ་གཉིས་ཡིན། ཁ་
ཆེའི་ཟླ་བ་མགོན་པོ་བོད་དུ་བྱོན་ནས་ཁ་རག་གི་གཉོས་ལོ་ཙཱ་བ་དང་མཇལ། རྒྱུད་འགྲེལ་
དྲི་མེད་འོད་བསྒྱུར་བ་དང་གསེར་སྲང་བརྒྱ་འབུལ་བར་ཁས་ཆད་བྱས་པས་པཎྜི་ཏ་མ་
མགུ་བར་ཕྱེད་ཙམ་བསྒྱུར་བ་ལས་འཕྲོ་བསྣམས་ནས་འཕན་ཡུལ་གྲབ་ཅེས་བྱ་བའི་ལུང་
བར་བྱོན། ཞང་ཕུ་ཆུང་བ་ཞེས་མཁས་པ་ཆེན་པོ་ཞིག་ཡོད་པ་དེས་བླ་མར་བཟུང་། དེ་
220



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་ཀྱིས་འགྲེལ་ཆེན་ཡོངས་སུ་རྫོགས་པ་བསྒྱུར། དེའི་ཚེ་ཁ་རག་གི་གཉོས་ལོ་ཙཱ་བས་
ཞང་ཕུ་ཆུང་བ་ལ་ངའི་བླ་མ་འཕྲོག་པས། ངེད་གཉིས་མཐུ་འགྲན་དེ་ཁྱོད་མེད་པར་བྱའོ་
ཞེས་འཕྲིན་བཏང་། ཞང་གིས་ང་ཁྲོ་བོ་བརྒྱའི་མཚོན་གྱིས་རྡེག་ཀྱང་མི་འཇིགས། ལྷ་མོ་
བརྒྱ་ཡི་འཛུམ་བསྟན་ཀྱང་མི་ཆགས་ཞེས་གསུངས་ཏེ། པཎྜི་ཏ་ལ་ཞབས་ཏོག་ཡུན་རིང་
མཛད། གཉོས་སྟོན་ཡེ་ཤེས། གཏེར་སྟོན་གྲ་བ་མངོན་ཤེས་དང་རྗེ་ཚུལ་ཁྲིམས་རིན་ཆེན།
མང་ཡུལ་བ་སྟོན་པ་སྲི་ཐར། སྨོན་གྲོལ་འཇམ་སྒོམ་པ་ལ་སོགས་པས་ཞབས་ཏོག་རྒྱ་ཆེར་
བྱས་ཀྱང་ཆོས་ཚུལ་ཡོངས་སུ་རྫོགས་པ་མ་གནང་བར། འཕན་ཡུལ་བཀྲ་ཤིས་བྱ་བར་
འཁྲུངས་པའི་སྒོམ་པ་དཀོན་མཆོག་ཅེས་པ། རྩིས་མངོན་པ་སྨན་དཔྱད་སོགས་ལ་ཤིན་ཏུ་
མཁས་པ་ཞིག་ཡོད་པ་དེ་ལ་དུས་འཁོར་སོགས་ཆ་ཚང་བ་གནང་། གདམས་ངག་ཐམས་
ཅད་དེ་ལ་གཏད། འཕན་ཡུལ་དུ་འཁྲུངས་པ་སྒྲོ་སྟོན་རྣམ་ལ་བརྩེགས་ཞེས་བྱ་བ་དགུང་
ལོ་ཉི་ཤུ་རྩ་དྲུག་ནས་ལྔ་བཅུ་རྩ་དགུའི་བར་དུ་དགེ་བཤེས་ལོ་རོ་བ་བསྟེན་ནས་སློབ་གཉེར་
མཛད། ལོ་རོ་བའི་ཞལ་ནས་མཆིམས་འདི་སྔགས་པ་ཆེན་པོ་ཞིག་ཡོད་པ་ལ་འདི་ན་ནིང་
ཙ་ན་རྡོ་རྗེ་འཛིན་པ་དང་འདྲ། ང་བ་གླང་དང་འདྲ། འོན་ཀྱང་དུས་ད་ལྟ་ང་ལོ་ཙཱ་བ་ཆེན་
པོ་ཤཱཀྱ་བརྩོན་འགྲུས་དང་། འབྲོག་མི་ཤཱཀྱ་ཡེ་ཤེས། འགོས་ཁུག་པ་ལྷས་བཙས་གསུམ་ལ་ཐུག་
པས། ང་ཡང་སྔོན་གྱི་སྔགས་པ་དེ་དང་འདྲ། ད་དུང་དུས་འཁོར་ཞེས་པ་ཞིག་དང་འཕྲད་
ན་ང་བ་གླང་དང་འདྲ་བ་མ་རེད་གསུངས་པས། རྣམ་ལ་བརྩེགས་དུས་འཁོར་ལ་ཤིན་ཏུ་
དད་དེ། པཎྜི་ཏ་ལ་གསེར་སྲང་བཅུ་གཉིས་དང་རྟ་གཅིག་གི་ཕྱག་རྟེན་ཕུལ། ཞབས་ཏོག་
ཡུན་རིང་ཕུལ་ཡང་ཟུར་ཙམ་ཡང་མ་གནང་། དེ་ནས་བླ་མ་དཀོན་བརྩེགས་ལ་འབུལ་བ་ཕྲན་
ཙམ་ཞིག་ཕུལ་ཏེ་ཞུས་པས་ཁོང་གིས་ཆོས་སྐལ་ཡོངས་སུ་རྫོགས་པ་གནང་ཞིང་། སྟོང་
གཟུགས་མངོན་དུ་གྱུར་པ་སོགས་ཉམས་རྟོགས་ཚད་མེད་པ་འཁྲུངས། གསང་སྔགས་ཀྱི་
སྒོ་ནས་རིགས་སྲས་སྐྲུན་པའི་ཆོ་ག་མཛད་པས། ཐོག་མར་སྲས་མོ་གཅིག་དང་རྗེས་སུ་སྲས་
གཅིག་འཁྲུངས། གཉིས་ཀ་དུས་འཁོར་ལ་ཤིན་ཏུ་གུས་ཀྱང་། རྟེན་གྱི་དབང་གིས་སྲས་དྷ་རྨ་
221



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཤོ་ར་ལ་རྒྱུད་འགྲེལ་མན་ངག་ཆ་ལག་དང་བཅས་པ་གནང་། དེས་རང་གི་སྲས་གྲུབ་ཐོབ་
ནམ་མཁའ་རྒྱལ་མཚན་ཞེས་ཏིང་ངེ་འཛིན་ལ་དབང་འབྱོར་བ་ཞིག་ཡོད་པ་དེ་ལ་གནང་།
བླ་མ་འདིས་ཧོར་དང་བོད་ཀྱི་མ་འོངས་ལུང་བསྟན་ལ་སོགས་པ་མང་དུ་གསུངས་པར་
གྲགས་པ་ཆེ། དྷརྨ་ཤཱ་རའི་སྲས་གྲུབ་ཐོབ་ནམ་མཁའ་རྒྱལ་མཚན་ཞེས་པ་གཙང་གི་འོ་ལུང་གི་
དགོན་པ་སེ་མོ་ཆེ་ཞེས་པར་སྐུ་འཁྲུངས། མཚན་གཞན་ལ་ཡང་གྲུབ་ཐོབ་སེ་མོ་ཆེ་ཞེས་གྲགས།
ལྗགས་མི་བདེ་ཡང་ཆུང་ངུའི་དུས་ནས་ཀློག་མ་བསླབས་པར་མཁྱེན། ཡབ་ལས་དུས་ཀྱི་འཁོར་
ལོའི་དབང་ཡོངས་སུ་རྫོགས་པ་དང་། སེམས་འགྲེལ་སྐོར་གསུམ་གདམས་ངག་དང་བཅས་པ་
ཐོབ་ཅིང་། སྤྲུལ་སྐུ་ཇོ་འབུམ་ལས་ཀྱང་འགྲེལ་ཆུང་པདྨ་སོགས་གསན། མཁས་པ་ནམ་མཁའ་
འོད་ལས་རྒྱུད་འགྲེལ་གྱི་གཟབ་བཤད་དང་། རྗེ་བཙུན་ཡུ་མོས་མཛད་པའི་བསྟན་བཅོས་
འགའ་ཞིག་དང་། ཡབ་ཀྱིས་མཛད་པའི་རོ་བཅུད་སྟོང་ཐུན་ལ་སོགས་པ་དང་། འབྲོ་བའི་བླ་
མ་གོང་མའི་གསུང་སྒྲོས་བསྒྲིགས་པ་འོད་ཟེར་ཕྲེང་བ་དང་། ཇོ་བཙུན་ཁྱུང་གིས་མཛད་
པའི་དྲི་མེད་རྒྱུན་རྣམས་ནི་བླ་མ་དྷརྨ་ཤྭ་ར་ལས་གསན། དེ་དག་ཀྱང་ལན་རེ་ལ་ཐུགས་སུ་
ཆུད་ཅིང་མི་བརྗེད་པའི་གཟུངས་ཐོབ། རབ་ཏུ་བྱུང་བའི་མཚན་ནམ་མཁའ་རྒྱལ་མཚན་ཞེས་
བཏགས། བླ་མ་གྱེ་རེ་བ་དང་། རྩེ་གདོང་བ་སོགས་ལས་ཆོས་དྲུག་ཕྱག་ཆེན་གསན། བདེ་
མཆོག་གསན། མ་གཅིག་ཇོ་འབུམ་མཁའ་སྤྱོད་ལ་གཤེགས་པའི་དུས་མཆོད་ཀྱི་སྐབས་སུ་ཟླ་
ཕྱེད་ཀྱི་བར་དུ་མི་གཡོ་བར་ཏིང་ངེ་འཛིན་གྱི་སྒོམ་མང་བོ་ལ་མཉམ་པར་བཞག་སྟེ། དེ་ལས་
བཞེངས་ནས། བདག་གིས་ཕག་གི་ལོ་སར་ལ། །འོད་གསལ་ཆེན་པོར་མཉམ་བཞག་ནས། །
སྔོན་གྱི་སྐྱེ་བ་དྲན་པའི་གསལ། །དཔེར་ན་གཉིད་སད་རྨི་ལམ་བཞིན། །ཞེས་སོགས་རང་
གཞན་གྱི་སྐྱེ་བ་འདས་མ་འོངས་ལུང་སྟོན་པའི་གསུང་ཚིགས་སུ་བཅད་པ་མང་བོ་དཔག་
བསམ་སྙེ་མར་དྲངས་ཡོད། གཞན་ཡང་ལྐོག་གྱུར་གྱི་དོན། ཧོར་བོད་དུ་འབྱུང་ཚུལ་སོགས་
གསུངས་པ་རྣམས་ཇི་ལྟ་བ་བཞིན་དུ་བྱུང་བ་དང་། ཕོ་བ་ལུང་ཕུག་ཏུ་བསྙུང་བ་མི་མངའ་
བར་ཟླ་དགུ་བའི་ཚེས་བརྒྱད་ལ་སྐུ་གདུང་རིང་བསྲེལ་གྱི་ཕུང་བོ་ཅན་བཞག་སྟེ་དགོངས་
322



བཀའ་སློབ་ཟིན་བྲིས་ཕྱོགས་བསྒྲིགས།
པ་ཆོས་དབྱིངས་སུ་ཐིམ་མོ། ། །
དེ་ལ་ཆོས་རྗེ་འཇམ་དབྱངས་གསར་མ་ཞེས་མདོ་ཕྱོགས་ལ་ཤིན་ཏུ་མཁས་པ། འཆད་
རྩོད་རྩོམ་གསུམ་གྱི་སྒོ་ནས་བསྟན་པ་ལ་བྱ་བ་རྒྱ་ཆེར་མཛད་ཅིང་འཇམ་དབྱངས་ཀྱི་ཞལ་
གཟིགས། རྗེ་བཙུན་འཇམ་དབྱངས་ལ་བདག་ལ་ལས་འབྲེལ་ཅན་གྱི་བླ་མ་དང་གདམས་
ངག་དང་གནས་གང་ལགས་ཞེས་ཞུས་པ་ན། རྗེ་བཙུན་འཇམ་པའི་དབྱངས་ཀྱི་ཞལ་ནས་
ཁྱོད་གྲོད་ཆུང་དུ་སོང་ནས་བླ་མ་གྲུབ་ཐོབ་ལ་དུས་འཁོར་ཞུས། དེས་ལམ་སྟོན་ནོ་ཞེས་
གསུངས་པ་ལྟར་གྲོད་ཆུང་དུ་བྱོན་ཏེ་བླ་མ་མཇལ་ནས་དབང་ཞུས། སྦྱོར་དྲུག་བསྒོམས་པས་
ཡན་ལག་དྲུག་གི་ཏིང་ངེ་འཛིན་རང་དབང་དུ་གྱུར། དེས་ཀུན་མཁྱེན་ཆོས་སྐུ་འོད་ཟེར་ལ་
གནང་། དབང་གནང་བའི་སྐབས་སུ་བླ་མ་རྡོ་རྗེ་ཞིག་ཏུ་གཟིགས་པ་དང་། དཀྱིལ་འཁོར་
དངོས་སུ་གཟིགས་པ་སོགས་བསམ་གྱིས་མི་ཁྱབ་པའི་མཛད་པ་རྣམ་ཐར་སོགས་ན་བཞུགས།
དེ་ལ་དཔལ་ཆེན་རྒ་ལོས་ཞུས། འདི་འཁྲུངས་ཡུལ་ཡར་འབྲོག་སྒང་དུ་ཡིན་ཀྱང་། ཆུང་
ངུའི་དུས་ནས་ཁ་ཆེའི་པཎ་ཆེན་ཤཱཀྱ་ཤྲཱིས་བྱིན་བརླབས་མཛད། གཞན་ཡང་ཁྲོ་ཕུ་ལོ་ཙཱ་བ་
བྱམས་པ་དཔལ་སོགས་བསྟེན་ནས་མདོ་སྔགས་ཀྱི་ཆོས་བཀའ་མཐའ་ཡས་པ་གསན་ ཁྱད་
པར་དུ་བླ་མ་འཇམ་གསར་བ་ལས་འབྲོ་ལུགས་དུས་འཁོར་གྱི་དབང་ཡོངས་སུ་རྫོགས་པ་
དང་། རྭ་འབུམ་སེང་ལས་རྭ་ལུགས་ཀྱི་དུས་འཁོར་མན་ངག་ཡོངས་སུ་རྫོགས་པ་གསན་
ཏེ། རྒྱུད་པ་གཉིས་ཀ་འཛིན་ཅིང་དུས་ཀྱི་འཁོར་ལོའི་ཆོས་བཀའ་རྒྱ་ཆེར་སྤེལ། དེས་སྙིགས་
དུས་ཀྱི་པཎྜི་ཏ་ཆེན་པོ་བུ་སྟོན་རིན་པོ་ཆེ་ལ་གནང་། བླ་མ་འདིས་གཞོན་ནུའི་དུས་ནས་
མཁས་པ་མང་བོ་བསྟེན་ཏེ་སྐྱེས་སྦྱངས་ཀྱི་ཡོན་ཏན་ཕུལ་དུ་བྱུང་ཞིང་། མདོ་སྔགས་གང་
ལའང་མཁྱེན་རྒྱ་ཆེ་ཞིང་ལྷག་པའི་ལྷ་མང་བོའི་ཞལ་གཟིགས། ཏིང་ངེ་འཛིན་ལ་དབང་འབྱོར་
ཞིང་ཁྱད་པར་དུ་སྙིང་རྗེ་དང་བྱང་ཆུབ་ཀྱི་སེམས་ལ་ཧ་ཅང་མྱོང་བ་ཐོན་པ། དུས་དེར་
བྱུང་བའི་མཁས་གྲུབ་ཕལ་ཆེར་འདི་བའི་སློབ་མ་ཡིན། རྒྱལ་བའི་བསྟན་པ་ལ་བྱ་བ་ཆེས་
ཆེར་མཛད་པའི་ཚུལ་བསམ་གྱིས་མི་ཁྱབ་ལ། ཁྱད་པར་དུ་གཙང་གི་ཞ་ལུ་དགོན་པ་ནས་རྒྱུད་
223



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྡེ་བཞིའི་དཀྱིལ་འཁོར་མི་འདྲ་བ་ལྔ་བཅུ་རྩ་གྲངས་ཞིག་ལ་རྡུལ་མཚོན་དང་འབྲེལ་བའི་
ཆོ་ག་ཕྱག་ལེན་སོགས་ཚུགས། གསུང་འབུམ་པོ་ཏི་ཤིན་ཏུ་མང་ཞིང་དེ་ལས་བྱུང་བའི་
མདོ་སྔགས་གང་ཡིན་ཁུངས་བཙུན་ཚད་མར་འཛིན་པ་དང་། དུས་འཁོར་སོགས་རྒྱུད་སྡེ་
བཞིའི་སྔགས་ཀྱི་སྐོར་གྲགས་ཆེ་བ་མང་བོ་བུ་སྟོན་རིན་པོ་ཆེ་ནས་བརྒྱུད་པ་ཡིན། ལོ་རྒྱུས་
རྒྱས་པ་ཁྲོ་ཕུ་བ་བསོད་ནམས་སེང་གེས་མཛད་པའི་བུ་སྟོན་གྱི་རྟོགས་བརྗོད་ངོ་མཚར་
གཏམ་གྱི་རོལ་མོ་ཉེར་གཅིག་པ་དང༌། བླ་མ་མགོན་པོ་དཔལ་བས་མཛད་པའི་བུ་སྟོན་རིན་
པོ་ཆེའི་གསུང་འབུམ་དཀར་ཆག་བསྟན་པ་རིན་པོ་ཆེའི་མཛེས་རྒྱན་བཅས་སུ་གསལ། རྗེ་
བཙུན་ཙོང་ཁ་བ་ཆེན་པོས་ཀྱང་འདིའི་གཞུང་ལུགས་རྣམ་དག་ཏུ་མཛད་དེ། དུས་ཀྱི་འཁོར་
ལོའི་དབང་དང་བརྒྱུད་པའི་ཕྱག་ལེན་གར་ཐིག་དབྱངས་གསུམ་སོགས་ཕྱག་ལེན་མཐའ་
དག་འདི་བའི་སློབ་མ་གོང་གསུམ་བདེ་ཆེན་པ་ཆོས་ཀྱི་དཔལ་བ་ནས་གསན་པ་རེད། བདེ་
ཆེན་པ་ཁོང་གིས་བུ་སྟོན་རིན་པོ་ཆེའི་འདུན་ནས་ཆོས་བཀའ་རྒྱ་ཆེན་གསན་ཞིང་སློབ་
མའི་མཆོག་མཁས་གྲུབ་གཉིས་ལྡན་གྱི་སྐྱེས་བུ་ཆེན་པོ་ཞིག་སྟེ། རྗེ་ཙོང་ཁ་བ་ཆེན་པོས་བླ་
མ་འདི་བ་ལ་མ་མཇལ་བའི་སྔ་ནུབ་ཀྱི་ཐོ་རངས་ལ་མནལ་ལམ་དུ་བླ་མ་དེ་ལ་མཇལ་བ་དང་
ཁྱེད་ཀྱིས་བུ་སྟོན་གྱི་དྲུང་ནས་རྒྱུད་ཀྱི་འཆད་ཉན་ཇི་ཙམ་གསན་ཞེས་དྲིས་པ་ན། ངས་
ཚར་བཅུ་བདུན་ཉན་གསུངས་པ་རྨིས། རྗེས་སུ་ཁོང་དངོས་སུ་མཇལ་སྐབས་དེ་བཞིན་
ཞུས་པ་ན་དེ་ཁོ་ན་ཉིད་དུ་གསུངས་པ་སོགས་བླ་སློབ་གཉིས་ཀར་དག་སྣང་གི་དགོངས་པ་
བསམ་གྱིས་མི་ཁྱབ་པ་ཡོད་པ་དེ་ལྟ་བུ་རེད། གོང་གསུམ་པ་བདེ་ཆེན་དཔལ་བ་ནི། སྤྱིར་
མདོ་སྔགས་རིག་གནས་ཀུན་དང་། ལྷག་པར་དུ་དུས་འཁོར་ལ་ཤིན་ཏུ་མཁས་པའི་བླ་ཆེན་
ཞིག་ཡིན་ཅིང་མྱང་སྟོད་པ་སྣམ་ནོར་བུ་ཁྱུང་རྩེའི་རི་ལྡེབས་སུ་ཆགས་པའི་དགོན་པ་གོང་
གསུམ་བདེ་ཆེན་དུ་རྒྱུན་བཞུགས་གནང་བས་གོང་གསུམ་བདེ་ཆེན་པ་ཞེས་མཚན་ཆགས་
ཤིང་། མཚན་དངོས་ཆོས་ཀྱི་དཔལ་བ་ཞེས་ཞུ། བོད་དུ་དར་བའི་ཚུལ་རྒྱས་པ་བྱས་ན་མང་
དུ་དོགས་པས་མདོར་བསྡུས་ཤིག་ཞུས་ན་དེ་འདྲ་རེད།
224



བཀའ་སློབ་ཟིན་བྲིས་ཕྱོགས་བསྒྲིགས།
གཞན་ཡང་གོང་དུ་བཤད་པའི་ཀུན་མཁྱེན་ཆོས་སྐུ་འོད་ཟེར་གྱིས་མཉམ་མེད་ཐུགས་
རྗེ་བརྩོན་འགྲུས་ལ་གནང་། དེས་སློབ་དཔོན་ཡོན་ཏན་རྒྱ་མཚོ་ལ་གནང་། དེས་ཞ་ལུ་བ་
བུ་སྟོན་རིན་ཆེན་གྲུབ་ལ་གནང་བ་དེ་ལྟ་བུའི་བརྒྱུད་པ་ཞིག་ཀྱང་ཡོད། རྗེ་བདག་ཉིད་
ཆེན་པོ་ཁོང་གིས་ཐུན་མོང་སྣང་ཚོད་ལ་དངོས་སུ་དུས་འཁོར་དབང་ཆེན་གནང་མ་མྱོང་
བ་འདྲ། འོན་ཀྱང་ཐུན་མོང་མ་ཡིན་པ་དག་སྣང་གི་དབང་གིས་མཁས་གྲུབ་ཐམས་ཅད་
མཁྱེན་པ་ལ་གནང་བ་ཡིན་པའི་སྟབས་ཀྱིས། དུས་འཁོར་བླ་བརྒྱུད་གསོལ་འདེབས་དང་
ནང་མཆོད་སོགས་ཀྱི་བརྒྱུད་པའི་ནང་ན་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་
ཞེས་བཞག་ཡོད་པ་རེད། རྗེ་ཁོང་གི་ནང་ཐུགས་ཀྱི་སྲས་པོ་མཁས་གྲུབ་དགེ་ལེགས་དཔལ་
བཟང་བོ་ཉིད་རིག་པའི་གནས་མཐའ་དག་ལ་མཚན་དོན་མཚུངས་པའི་མཁས་གྲུབ་ཆེན་
པོར་གྱུར་ཅིང་། རི་བོ་དགེ་ལྡན་པའི་བསྟན་པ་ལ་ལོག་པར་འཁུ་བ་རྣམས་དགག་སྒྲུབ་ཀྱི་
རིགས་པ་དྲི་མ་མེད་པའི་སྒོ་ནས་ཚར་བཅད། ཁྱད་པར་དུ་དུས་ཀྱི་འཁོར་ལོར་ཤིན་ཏུ་མཁས་
པས་རྒྱུད་འགྲེལ་དྲི་མེད་འོད་ཀྱི་རྒྱ་ཆེར་འགྲེལ་བ་སོགས་བརྩམས་ནས་ཆོས་འདིའི་དབང་
བཤད་ཕྱག་ལེན་མཐའ་དག་རྒྱས་པ ར་མཛད། ད བ ང་གི་བརྒྱུད་པ་རང་གི་ནུ་བོ་བ་སོ་
ཆོས་ཀྱི་རྒྱལ་མཚན་ལ་གནང༌། ཀུན་མཁྱེན་འདི་གཉིས་ལ་རྗེ་རིན་པོ་ཆེར་རྗེ་བཙུན་འཇམ་
དབྱངས་ཀྱི་ཞལ་གཟིགས་ནས་དངོས་སུ་གནང་བའི་སྙན་རྒྱུད་ཀྱི་མན་ངག་གཞན་ལ་
མེད་པ་མཐའ་དག་རྫོགས་པར་མངའ། དེས་རྗེ་བཙུན་ལྷ་རི་བ་ལ་གནང་། དེས་བློ་བཟང་
ཨེ་ཝཾ་ལ་གནང་། དེས་ཆོས་རྗེ་དཔལ་འབྱོར་རྒྱ་མཚོ་ལ་གནང་། དེས་ཤར་བ་ནམ་མཁའ་
རྒྱལ་མཚན་ལ་གནང་། དེས་པཎ་ཆེན་བློ་བཟང་ཆོས་ཀྱི་རྒྱལ་མཚན་ལ་གནང་། དེས་སྔགས་
ཆེན་དགེ་འདུན་དོན་གྲུབ་ལ་གནང་། དེས་ཧོར་བཀའ་ཆེན་བློ་བཟང་དོན་གྲུབ་བམ་དམ་
ཚིག་རྡོ་རྗེ་ལ་གནང་། དེ་ལས་རྡོ་རྗེ་འཛིན་པ་དཀོན་མཆོག་རྒྱལ་མཚན་གྱིས་གསན། དེས་
དུས་འཁོར་བ་བློ་བཟང་རིག་གྲོལ་དང་། དེས་དུས་འཁོར་བ་ཡོན་ཏན་དར་རྒྱས། དེས་འཕྱོང་
རྒྱས་རི་བོ་བདེ་ཆེན་གྱི་བླ་མ་དབུ་མཛད་དུས་འཁོར་བ་ཕུན་ཚོགས་བྱམས་པ་ལ་གནང་།
ཉ25



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེས་ཁྲི་ཆེན་ངག་དབང་མཆོག་ལྡན་ལ་གནང་བ་རེད། བླ་ཆེན་དེ་ཚོས་དུས་འཁོར་དབང་
ཆེན་མང་བོ་མ་གནང་བར་ཕལ་ཆེར་དུས་འཁོར་བ་རང་ག་བ་ཞིག་གི་ཚུལ་མཛད་ནས་
བརྒྱུད་པ་མ་ཆད་དུ་སྤེལ། ཁྲི་ཆེན་ངག་དབང་མཆོག་ལྡན་གྱིས་རྒྱལ་དབང་ཐམས་ཅད་
མཁྱེན་པ་བློ་བཟང་བསྐལ་བཟང་རྒྱ་མཚོ་ལ་གནང་། རྒྱལ་དབང་ཡབ་སྲས་འདི་གཉིས་ཀྱི་
ཐུན་མོང་མ་ཡིན་པའི་འཕྲིན་ལས་ཀྱིས་དུས་འཁོར་གྱི་ཆོ་ག་མང་བོ་དབུས་གཙང་དང་ཨ་
མདོ་ཁུལ་སོགས་སུ་དར་བར་མ་ཟད། ཕྱོགས་སོ་སོར་མདོ་སྔགས་གཉིས་ཀར་མཁས་པའི་བླ་
མ་མཁས་བཙུན་བཟང་གསུམ་འཛོམས་པ་མང་བོ་བྱོན། པཎ་ཆེན་ཐམས་ཅད་མཁྱེན་པ་
ཁོང་གི་མདུན་ནས་ཀུན་མཁྱེན་ཆེན་པོ་འཇིགས་མེད་དབང་བོས་གསན། ཀུན་མཁྱེན་ཆེན་
པོ་འཇིགས་མེད་དབང་བོས་ཡོངས་འཛིན་བློ་བཟང་བསྟན་འཛིན་ལ་གནང་། དེས་པཎ་
ཆེན་བསྟན་པའི་ཉི་མ་ལ་གནང་། དེས་རྗེ་བློ་བཟང་ཡོན་ཏན་ལ་གནང་། དེས་སྔགས་ཆེན་
དཔལ་ལྡན་གྲགས་པ་ལ་གནང་། དེས་རྗེ་བཙུན་བློ་བཟང་བསྟན་པའི་རྒྱལ་མཚན་ལ་གནང་།
དེས་ཡོངས་འཛིན་བསྟན་འཛིན་དབང་རྒྱལ་དཔལ་བཟང་བོ་ལ་གནང་། དེའི་མདུན་ནས་
རྡོ་རྗེ་འཆང་སྣང་བ་མཐའ་ཡས་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་
དཔལ་བཟང་བོས་གསན་པ་རེད། པཎ་ཆེན་སྐུ་ཕྲེང་དགུ་བ ང་རང་ཆུང་དུས་ལོ་གསུམ་གྱི་
ཐོག་ལ་ཤིང་བཟའ་རིན་པོ་ཆེའི་མདུན་ནས་དུས་འཁོར་དབང་ཆེན་ཐོབ། ཡིན་ནའང་དེ་
དུས་ལོ་ཆུང་བས་དབང་བརྡ་སོགས་འཕྲོད་ཡོད་རྒྱུ་མ་རེད། འོན་ཀྱང་བླ་མ་འདི་ལྟ་བུ་
ཞིག་ཡིན་འདྲ་བསམ་རྒྱུ་དང་ཁོང་གིས་བཞད་བཞིན་དུ་ངའི་རྒྱབ་ཏུ་བུམ་ཆུ་ག ཏོ ར་བ་
དབྱར་ཚ་བའི་དུས་ཡིན་པས་སེམས་ལ་སྐྱིད་སྣང་ཤར་ནས་བླ་མ་ལ་ཧ་ཅང་དགའ་བ་བྱུང་།
དེ་ཚོ་ཡང་ཁོང་གི་བྱིན་རླབས་ཡིན་པས། དེ་ལ་བརྟེན་ནས་དབང་གི་བྱིན་རླབས་ཤིག་ཐོབ་
ཡོད་རྒྱུ་རེད། དེའི་རྗེས་སུ་བདག་ལོ་བརྒྱད་ཀྱི་སྟེང་ལ་རྡོ་རྗེ་འཆང་ཁྱབ་བདག་དང་བོའི་
མགོན་པོ་རྗེ་འཇིགས་མེད་འཕྲིན་ལས་རྒྱ་མཚོའི་མདུན་ནས་ལན་གཅིག་ཐོབ། ཁོང་གི་
བརྒྱུད་པ་ནི། ཁོང་ཉིད་ཀྱི་གསན་ཡིག་ལས། དང་པོའི་སངས་རྒྱས་འཇམ་དབྱངས་ཐུབ་
226



བཀའ་སློབ་ཟིན་བྲིས་ཕྱོགས་བསྒྲིགས།
བསྟན་ཉི་མ། ཁྱབ་བདག་རྡོ་རྗེ་འཆང་ཆེན་ངག་དབང་ཐུབ་བསྟན་རྒྱ་མཚོ། དེས་བདག་
ལའོ། །
ཡང་ན། སྡེ་ཁྲི་རིན་པོ་ཆེ་དང་རྗེ་པྲཛཱའི་མཚན་ཅན་གཉིས་ཀ་ལས། བཀའ་དྲིན་འཁོར་
མེད་ཞང་སྟོན་ཆོས་ཀྱི་རྒྱལ་པོ་རྗེ་བསྟན་པ་རྒྱ་མཚོ། དེས་བདག་ལའོ། །ཡང་ན། པཎ་ཆེན་
དཔལ་ལྡན་ཡེ་ཤེས་ཡན་འཇམ་མགོན་པྲཛྙཱའི་ཞབས་ཀྱི་གསན་ཡིག་ལྟར་ལ། དེ་ནས་ཀུན་
མཁྱེན་འཇིགས་མེད་དབང་བོ། གུ་གེ་ཡོངས་འཛིན་བློ་བཟང་བསྟན་འཛིན། པཎ་ཆེན་
དཔལ་ལྡན་བསྟན་པའི་ཉི་མ། རྗེ་བློ་བཟང་ཡོན་ཏན། སྔགས་ཆེན་དཔལ་ལྡན་གྲགས་པ། རྗེ་
བཙུན་བློ་བཟང་བསྟན་པའི་རྒྱལ་མཚན། ཡོངས་འཛིན་བློ་བཟང་བསྟན་འཛིན་དབང་
རྒྱལ། ཁྱབ་བདག་དང་བོའི་སངས་རྒྱས་པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་
པོ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་ཞེས་གསུངས་པ་གོང་དང་མཚུངས། ཀུན་
མཁྱེན་འཇིགས་མེད་དབང་བོའི་མདུན་ནས། སྡེ་ཁྲི་འཇམ་དབྱངས་ཐུབ་བསྟན་ཉི་མས་
གསན་པ་དང་། དེ་ལས་མཁན་རིན་པོ་ཆེ་ངག་དབང་ཐུབ་བསྟན་རྒྱ་མཚོས་གསན། དེ་ལས་
ཁོང་རྡོ་རྗེ་འཆང་ཉིད་ཀྱིས་གསན་པ་དང་། གཞན་དུ་ན་སྡེ་ཁྲི་འཇམ་དབྱངས་ཐུབ་བསྟན་
ཉི་མ་དང་། རྗེ་ཤེས་རབ་རྒྱ་མཚོ་དེ་གཉིས་ཀ་ལས་དགེ་བའི་བཤེས་གཉེན་ཆེན་པོ་ཞང་
སྟོན་བསྟན་པ་རྒྱ་མཚོས་གསན། དེ་ལས་རྗེ་འཇིགས་མེད་འཕྲིན་ལས་རྒྱ་མཚོས་གསན་པ་
རེད། བདག་ལོ་བཅུ་གཅིག་གི་སྟེང་ལ་དཔལ་དང་བོའི་སངས་རྒྱས་ངུར་སྨྲིག་གར་གྱི་རྣམ་
པར་རོལ་བ་པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་གི་མདུན་ནས་
དབང་ཐོབ་པ་ཙམ་དུ་མ་ཟད། ཁོང་གིས་ང་ལ་སློབ་མ་རྗེས་འཛིན་གནང་བའི་ཉིན་མནབས་
པའི་སྐུ་འགག་དང་། རྗེ་བཙུན་འཇམ་པའི་དབྱངས་བདུད་རྩི་རྒྱུན་དུ་འབེབ་པ་དེ་ཚོ་
བདག་གི་སློབ་གཉེར་གྱི་ཆོས་ཡིན་གསུངས་ནས་རྟེན་སྐལ་དུ་གནང་ཞིང་། ད་ནི་འཕྲོ་ཕྱིན་
ཆད་ཁྱོད་ཀྱིས་བརྒྱུད་པ་འདི་མང་བོ་སྤེལ། ལྔ་རེ་དྲུག་རེ་སྤེལ་ཅི་ཐུབ་བྱོས་ཞེས་བཞད་
པའི་འཛུམ་དང་བཅས་གསུངས་བྱུང༌། དེ་དུས་ངའི་སེམས་ཤིག་ལ་གུང་ཐང་སྐུ་ཕྲེང་ལྔ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ་ཚང་གི་མདུན་ནས་པཎ་ཆེན་ཐམས་ཅད་མཁྱེན་པ་ཁོང་ཉིད་ཀྱིས་ཆོས་བཀའ་མང་བོ་
གསན་པས། ང་ཁོང་གི་བླ་མའི་སྤྲུལ་སྐུ་རེད་ཟེར་ནས་བརྩི་བཀུར་གནང་བ་རེད་བསམ་པ་
མ་གཏོགས། ངས་དབང་བསྐུར་ཐུབ་རྒྱུ་རེད་བསམ་པ་ཞིག་སེམས་ལ་ཡང་མ་ཤར། འོན་ཀྱང་
རྗེས་སུ་ཁོང་གི་གསུང་དེ་ཡིད་ལ་བཟུང་ནས་གསོལ་བ་ཁོང་ཉིད་ལ་བཏབ་སྟེ། བླ་མ་སྐྱེས་
བུ་དམ་པ་རྣམས་དང་རང་གི་དྲིན་ཅན་རྩ་བའི་བླ་མ་རྣམས་སྤྱན་དྲངས། རང་གི་ལུས་ལ་
ཞུགས་ནས་བདུད་རྩི་འབེབ་སྦྱང་གི་དམིགས་པ་བྱས་ཏེ། ངའི་ཁ་ནས་ལྷ་འབབ་འབབ་
བྱས་པ་མ་གཏོགས། དོན་དམ་པར་བླ་མ་དེ་དག་གི་ཐུགས་རྗེ་དང་བྱིན་རླབས་ལ་བརྟེན་
ནས། འདིར་བཞུགས་ཀྱི་སློབ་མ་ཐམས་ཅད་ཀྱི་རྒྱུད་ལ་ཐར་བའི་ས་བོན་ཞིག་བསྐྲུན་པར་
ཤོག་ཅིག་སྙམ་པའི་མོས་པ་དེ་ལྟར་བཟུང་ནས་དབང་བསྐུར་བ་ཡིན། ད་ཐེངས་ཀྱི་དབང་
འདི་དང་ངས་དུས་འཁོར་དབང་ཆེན་ཐེངས་བཅུ་བ་ཡིན། ཁྱེད་ཚོ་ཕྱོགས་ཡས་མས་ཀྱི་
མཇལ་བ་འགྲུལ་བ་འདི་འདྲའི་ཁྲི་ཕྲག་མང་བོ་ཡོང་ནས་ངའི་དབང་གྲལ་དུ་བསྡད་ན།
གོང་དུ་བཤད་པ་ལྟར་ང་རང་གི་དབང་ཙམ་མིན་པར། བླ་མ་སྐྱེས་བུ་དམ་པ་དེ་དག་ལས་
བརྒྱུད་པ་ཟམ་མ་ཆད་པར་བྱུང་བ་དང་། བདག་གི་དགེ་རྒན་ཚང་གི་བཀའ་དྲིན་གྱིས་
བསྙེན་པ་ཚད་ཐུབ་ཞིག་བཏོན་ཡོད། དེ་ནས་བསམ་པ་རྣམ་པར་དག་པའི་སྒོ་ནས་བླ་མ་
དཀོན་མཆོག་ལ་གསོལ་བ་བཏབ་སྟེ། ཁྱེད་ཚོ་ཐམས་ཅད་ཀྱི་རྒྱུད་ལ་ཐར་བའི་ས་བོན་ཞིག་
བསྐྲུན་ཅིང༌། མ་འོངས་པ་ན་བྱང་ཕྱོགས་ཤམྦྷ་ལར་སྐྱེ་ཐུབ་པ་ཞིག་ཨེ་ཡོང་སྙམ་པའི་སྨོན་
ལམ་དང་འདུན་པ་རྩེ་གཅིག་པ་ཞིག་བཟུང་ཡོད་པ་མ་གཏོགས། ང་ལ་སྤངས་རྟོགས་ཀྱི་ཡོན་
ཏན་སོགས་བླ་མའི་ཆ་ནས་རྡོ་རྗེ་སློབ་དཔོན་ཞིག་བབས་འོས་མེད་དེ། ཡིན་ནའང་ཁོང་
པཎ་ཆེན་ཐམས་ཅད་མཁྱེན་པ་སོགས་སྐྱེས་བུ་དམ་པ་དེ་ཚོས་ཐུགས་སྨོན་གནང་བའི་
བྱིན་རླབས་ཀྱི་མཐུ་ལ་བརྟེན་ན། ཁྱེད་སློབ་མ་ཐམས་ཅད་ལ་དུས་ཀྱི་འཁོར་ལོའི་དབང་
ཐོབ་རྒྱུ་རེད། དེ་ཡང་པཎ་ཆེན་ཐམས་ཅད་མཁྱེན་པ་ཉིད་ཀྱིས། ཁོང་གི་དབང་འདི་ས་ལེ་
བར་བཅོ་ལྔ་ཚུན་ཆད་ཀྱི་འབའ་འབུ་བྱ་བྱེའུ་ལ་སོགས་སེམས་ཅན་ཡོངས་ལ་ཐོབ་ཐུབ་
228



བཀའ་སློབ་ཟིན་བྲིས་ཕྱོགས་བསྒྲིགས།
ཅེས་གསུང་བཤད་ཀྱི་སྐབས་དེར་དངོས་སུ་གསུངས་སོང་། ང་ལ་དེ་འདྲའི་ནུས་པ་མེད་
ཀྱང་བླ་མ་དཀོན་མཆོག་ལ་གསོལ་བ་བཏབ་ན། འདིར་ཕྱོགས་ཡས་མས་ནས་དབང་གྲལ་
དུ་ཡོང་མ་ཐུབ་ཅིང་དབང་འདི་ཐོབ་རྒྱུ་ཞེས་ང་ལ་རེ་བ་བཟུང་ནས་སྨོན་ལམ་རྒྱག་མི་དང་།
ཡང་ན་ཁྱེད་ཀྱིས་དབང་བསྐུར་བའི་ཚེ་ཁོང་ཚོས་ཕྱག་གསུམ་འཚལ་ཏེ་གསོལ་བ་འདེབས་
པས་དབང་ཐོབ་རྒྱུ་ཞེས་རེ་བ་འཛིན་མི་མང་བོ་ཡོད་པ་སོགས་དང་། མདོར་ན་ཁྱེད་ཚོ་སྐྱ་
སེར་གྱི་སློབ་མ་ཐམས་ཅད་དང་། ཐ་ན་ས་འདི་ཡི་འབའ་འབུ་བྱ་བྱེའུ་ལ་སོགས་པ་མ་འོངས་
པ་ན་རིགས་ལྡན་དྲག་པོ་འཁོར་ལོ་ཅན་གྱིས་དུས་བཞི་ཕྱི་མའི་རྫོགས་ལྡན་མངོན་དུ་མཛད་
པའི་སྐབས་སུ་འཁོར་དུ་སྐྱེ་བའི་སྨོན་ལམ་རྣམ་པར་དག་པས་མཚམས་སྦྱོར་བྱེད་རྒྱུ་ཡིན་
ནོ། །
སྟ་གོན་གྱི་རིམ་པ། དེ་ལྟ་བུའི་སྒོ་ནས་སྟ་གོན་གྱི་རིམ་པ་རྣམས་འབུལ་བ་ལ། སྟ་གོན་
ལ་ཡོངས་གྲགས་ཀྱི་སྟ་གོན་དང་ཁྱད་པར་ཆེན་པོ་མེད་དེ། ཁོང་པཎ་ཆེན་ཐམས་ཅད་
མཁྱེན་པའི་གསུང་ན་སྟ་གོན་ལ་སྡེ་ཚན་བཅུ་གཉིས་སོགས་གསུངས་ཡོད། གང་ལྟར་དང་
བོ་ཀུན་སློང་བཅོས་པ་སྟེ། དེ་ནི་གསང་བ་སྤྱི་རྒྱུད་ནས་གསུངས་པའི་ཚིག་དངོས་སུ་བརྗོད་
པ་དང་མཉམ་དུ་ཁྱེད་རང་རྣམས་ཀྱི་སེམས་ལ་ད་རེས་བྱ་བ་འདི་ལྟ་བུ་དགོས་པ་གང་གི་
ཕྱིར་དུ་ཡིན་སྙམ་ན། གནས་སྐབས་ཚེ་འདིའི་དོན་ཕྲན་བུ་ཙམ་སྒྲུབ་པའི་ཆེད་ཁོ་ན་མ་ཡིན་
པར་ཚེ་ཕྱི་མའི་དོན་ཡིན་སྙམ་པའི་སྒོ་ནས་གསན་དགོས། དེ་ཡང་གསང་བ་སྤྱི་རྒྱུད་ཀྱི་ཚིག་
དོན་མདོར་བསྡུས་ཤིག་ཞུས་ན། ལ་ལ་གསང་སྔགས་སྒྲུབ་དོན་གཉེར། །འདི་ནི་དཀྱིལ་
འཁོར་འཇུག་པར་བྱེད། །བསོད་ནམས་འདོད་པས་དེ་ལས་གཞན། །གཞན་དག་འཇིག་རྟེན་
གཞན་དོན་གཉེར། །འཇིག་རྟེན་ཕ་རོལ་དོན་གཉེར་བའི། །དད་པ་མང་དུ་བྱེད་པ་ཡི། །བློ་
ལྡན་དཀྱིལ་འཁོར་འཇུག་བྱ་ཡིས། །ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་པར་
གྱུར་པ་ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་སྐྱེས། །འཇིག་
རྟེན་འདི་ཡི་འབྲས་བུའང་རྒྱས། །ཞེས་གསུངས་པའི་དོན་ནི། དེ་ཡང་ལ་ལ་གསང་སྔགས་
329



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྒྲུབ་འདོད་ཀྱང་དོན་དུ་གཉེར་བ་བདག་དཀྱིལ་འཁོར་དུ་འཇུག་པ་གནས་སྐབས་དང་ཞི་
བའི་མངོན་མཐོ་ཙམ་ཁོ་ནའི་ཆེད་དུ་འཇུག་པ་དང་། འགའ་ཞིག་གིས་རང་ཉིད་སྲིད་
པའི་སྡུག་བསྔལ་ལ་འཇིགས་ཤིང་སྐྲག་སྟེ། རང་དོན་ཐར་བ་ཐོབ་ཕྱིར་ཙམ་དུ་འཇུག་པ་
དང་། བློ་གྲོས་དང་ལྡན་པ་དག་ནི་དད་ཅིང་གུས་པས་མཆོག་གི་ཐམས་ཅད་མཁྱེན་པ་ཁོ་
ནའི་ཆེད་དུ་འཇུག་པ་བཅས་གསུམ་གསུངས་པ་ལས་སྔ་མ་གཉིས་ཀ་མི་བྱ་བར། ཕྱི་མ་ལྟར་
ཞུགས་ནས་དབང་ཉན་ཏེ་ལམ་བསྒྲུབ་ན་འབྲས་བུ་དོན་གཉེར་ཕུན་སུམ་ཚོགས་པ་ཐོབ་
པའི་ཞོར་དུ་ཚེ་འདིའི་ཕུན་སུམ་ཚོགས་པ་རྣམས་ངང་ངམ་ཤུགས་ཀྱིས་ཐོབ་པར་འགྱུར་བ་
ནི། དཔྱིད་དུས་སུ་འབྲུ་རིགས་བཏབ་ན་རྩྭ་དང་ལྡུམ་བུ་ཤུགས་ལ་འབྱུང་བའི་དཔེ་དང་
སྦྱར་ནས་གསུངས་ཡོད། དེས་ན་འདིའི་སྐབས་སུ་གཙོ་བོ་ཚེ་ཕྱི་མ་ཕན་ཆད་ཀྱི་དོན་དང་།
དེ་ཡང་མར་གྱུར་ནམ་མཁའི་མཐའ་དང་མཉམ་པའི་མ་སེམས་ཅན་གྱི་དོན་དུ་རང་ཉིད་
སངས་རྒྱས་ཀྱི་གོ་འཕང་ཐོབ་ན་ཅི་མ་རུང་། དེའི་ཕྱིར་དུ་འདི་ལྟ་བུའི་གསང་སྔགས་བསམ་
གྱིས་མི་ཁྱབ་པ་ཐོབ་པར་བྱའོ་སྙམ་པ་ད གོས་སོ། །
གསང་སྔགས་ཟེར་བ་ནི་གསང་ནས་སྒྲུབ་དགོས་པ་ཞིག་སྟེ། སྔོན་ཆད་ཡིན་ན་གསང་
སྔགས་ཀྱི་སྣང་དུ་མི་རུང་བ་ལ་གསང་བ་བསྒྲུབ་ན་སློབ་དཔོན་རང་ལ་སྣོད་མིན་ལ་གསང་
བ་བསྒྲུབ་པའི་ཉེས་པ་འབྱུང་རྒྱུ་རེད། དེང་སང་དུས་སྙིགས་མར་སོང་བས། ད་ནི་འདི་འདྲ་
བ་མ་བྱས་ན་འདིའི་རྒྱུན་ཆད་རྒྱུ་རེད་བསམ་པ་དང་། སེམས་ཅན་འདི་ཚོ་ཐམས་ཅད་
ལ་དད་པ་དག་སྣང་འདི་འདྲ་བ་ཞིག་ཡོང་ན་འདི་ཚོ་ཡང་སྙིང་རེ་རྗེ། འདི་ཚོའི་རྒྱུད་ལའང་
ཐར་བའི་ས་བོན་རེ་བསྐྲུན་ནས། ཕྱི་མ་ཕན་ཆད་ཀྱི་དོན་འགྲུབ་པ་བྱུང་ན། ང་ཚོས་སེམས་
ཅན་གྱི་དོན་ཁོ་ན་བྱེད་དགོས་པས། སེམས་ཅན་གྱི་ནང་ནས་འདེམས་གསེས་བྱས་ནའང་
མི་འགྲིག་པ་ལྟ་བུ་ཞིག་རེད། དེའི་སྟབས་སྐྱེས་བུ་དམ་པ་གོང་མ་ཚོ་ཐམས་ཅད་ཀྱིས་དེང༌
སང་དུས་སྙིགས་མ་འདིར་སེམས་ཅན་གྱི་རྒྱུད་ལ་ཐར་བའི་ས་བོན་རེ་བསྐྲུན་ཨེ་ཐུབ་སྙམ་
པའི་སེམས་པ་དེ་གཞིར་བཟུང་ནས་ཁྲོམ་ཆོས་མཛད་པ་ཡིན། ད་རེས་ཀྱང་གང་འདུག་
2 3f]



བཀའ་སློབ་ཟིན་བྲིས་ཕྱོགས་བསྒྲིགས།
འདུག་ངའི་དབང་གྲལ་དུ་འདུག་ཆོག་པའི་རྒྱུ་མཚན་ཡང་དེ་ཡིན། དེས་ན་ཐོག་མར་ཀུན་
སློང་བཅོས་པ་ལ། སྟ་གོན་གྱི་སྐབས་སུ་ཀུན་སློང་བཅོས་པ་ཤིན་ཏུ་གལ་ཆེ། གོང་དུ་བཤད་པ་
ལྟར། ལ་ལ་གསང་སྔགས་སྒྲུབ་དོན་གཉེར་ཞེས་པ། བསམ་པ་འཛིན་ཚུལ་གྱི་སྟེང་ནས་
གསུངས་པ་སྟེ། མ་སེམས་ཅན་ཐམས་ཅད་ཀྱི་དོན་དུ་བདག་གིས་བཅོམ་ལྡན་འདས་དཔལ་
དུས་ཀྱི་འཁོར་ལོའི་རིམ་གཉིས་ཀྱི་རྣལ་འབྱོར་ལ་སོགས་པ་དབང་ཐོབ་ནས་ཉམས་སུ་ལེན་
དགོས་སོ། །
དེ་ནས་ནང་དབང་བསྐུར་བ་ལ། རྒྱུད་སྡེ་འོག་མ་དག་ཏུ་ནང་དབང་གི་ཚབ་ལ་བྱིན་
གྱིས་རླབས་པ་ལས་ནང་དབང་བསྐུར་རྒྱུ་མེད། འོན་ཀྱང་བླ་མེད་ཀྱི་སྐབས་འདིར་དཔེར་
ན་འཁོར་ལོས་བསྒྱུར་བའི་རྒྱལ་པོའི་རྒྱལ་ཚབ་ཏུ་དབང་བསྐུར་བ་ལ་རང་གི་རིགས་སྲས་
ཤིག་མིན་ན། གཞན་རིགས་ལ་དཔལ་འབྱོར་ཡོན་ཏན་ཇི་ལྟར་ལྡན་ཀྱང་གདན་ཁྲི་མི་དབང་
བ་བཞིན། དེ་ཡང་དབང་བསྐུར་བའི་སྒོ་ནས་རྡོ་རྗེ་སློབ་དཔོན་དུ་མངའ་གསོལ་བ་ལ། རང་
གི་རིགས་སུ་བསྐྲུན་ད གོས་པས། ནང་དབང་བསྐུར་བ་རེད། ནང་དབང་འདི་བླ་མ་དམ་
པ་འགའ་ཞིག་གི་ཕྱག་བཞེས་ལ་ལྟོས་མེད་དུ་བསྐུར་ཚེ་གཞན་གྱིས་དེའི་དོན་མ་གོ་ན།
གསང་སྔགས་གང་བསམ་དུ་སྒྲོགས་མི་ཆོག་པས། ཚིག་དངོས་སུ་མི་གསུང་བར་ཡིད་ཀྱིས་
སློབ་མ་རྣམས་དྲངས་ཏེ་རང་གི་སྙིང་གར་ཞུགས། དེ་ནས་བྱུང་སྟེ་རང་རང་གི་གདན་ཁྲི་
ལ་འཁོད་པ་ལ་སོགས་པ་ཐུགས་ད མིགས་འཛིན་པ་ལས། དངོས་སུ་མི་གསུང་བའི་ཕྱག་
བཞེས་ཀྱང་ཡོད། གང་ལྟར་རང་གི་བླ་མ་རྡོ་རྗེ་འཛིན་པ་ཐམས་ཅད་ཀྱིས་འདིའི་སྐབས་སུ་
དངོས་སུ་ཚིག་རེ་གསུངས་ནས་དབང་བསྐུར་བ་ཡིན། ཚིག་རིས་ལྟར་གྱི་དབང་བསྐུར་ཞེས་
པའི་སྐབས་སུ་དབང་གི་ངོ་བོ་བདེ་སྟོང་གི་ཡེ་ཤེས་སྐྱེས་པའི་མོས་པ་མཛད་དགོས། འདིའི་
སྐབས་སུ་རང་རང་གི་གནས་སུ་འཁོད་ཟེར་བ་སློབ་མ་དག་འདུག་ས་ཙམ་མ་ཡིན་པར་དཀྱིལ་
འཁོར་གྱི་ཤར་སྒོར་འཁོད་པའི་དམིགས་པ་མཛད་དགོས་པ་གསུང་རྒྱུན་ཡིན་ནོ། །གང་ལ་
གསོལ་བ་འདེབས་པའི་ཡུལ་བླ་མ་དང་གཙོ་བོ་ཐ་མི་དད་པའི་ཐུགས་བདེ་སྟོང་གཉིས་སུ་
༡31



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མེད་པའི་ཡེ་ཤེས་ལ་གསོལ་བ་འདེབས་པ་དང་། འདེབས་པ་བོ་རྡོ་རྗེ་སློབ་མ་ཁྱེད་རྣམས་
ཀྱིས་གནས་སྟ་གོན་གྱི་དཀྱིལ་འཁོར་གྱི་སྒོ་རྣམས་ཁྲིགས་ཀེར་ཡོད་པ་དེའི་མདུན་གྱི་དཀྱིལ་
འཁོར་གྱི་ཤར་སྒོའི་འགག་ཏུ་གསོལ་བ་འདེབས་དགོས། གང་གི་ཕྱིར་དུ་གསོལ་བ་འདེབས་
པ་ནི། བདག་སོགས་སེམས་ཅན་ཐམས་ཅད་འཁོར་བའི་འཇིགས་པ་ལས་བསྒྲལ་ཏེ། མི་
གནས་པའི་མྱ་ངན་ལས་འདས་པའི་གྲོང་ཁྱེར་མཆོག་ལ་གཞུག་ཏུ་གསོལ་ཞེས་ཞུ་བ་འབུལ་
བ་ཡིན། གསོལ་འདེབས་ཀྱི་ཚིག་ནི། སྐྱེ་རྒ་འཆི་བ་ན་ཀྲ་ཡི། །ཆུ་སྲིན་ལ་སོགས་འཇིགས་བཅས་
པ། །སྲིད་པའི་མཚོ་ལས་བདག་སྒྲོལ་མཛོད། །དགའ་ཆེན་སྟོན་པ་ཁྱོད་གཅིག་པུ། །བྱང་ཆུབ་
ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་
ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་
གསུམ་དག་ཀྱང་བདག་ལ་སྩོལ། །ཐར་བ་ཆེན་པོའི་གྲོང་མཆོག་ཏུ། །མགོན་པོས་བདག་ནི་
གཞུག་ཏུ་གསོལ། །ཞེས་སྐྱེ་རྒ་ན་འཆིའི་ཆུ་སྲིན་ན་ཀྲའི་འཇིགས་པས་ཡོངས་སུ་གཟིར་
བའི་སྲིད་པའི་རྒྱ་མཚོ་ཆེན་པོ་ལས་སྒྲོལ་བའི་སྐྱབས་རྡོ་རྗེ་འཆང་ཆེན་པོ་སློབ་དཔོན་དུས་
ཀྱི་འཁོར་ལོ་དང་ངོ་བོ་དབྱེར་མི་ཕྱེད་པ་ཁྱོད་ཉིད་ཀྱིས་རྫོགས་པའི་བྱང་ཆུབ་ཆེན་པོ་
མྱུར་དུ་ཐོབ་པར་བྱེད་པའི་ཐབས་དམ་ཚིག་རྣམས་དང་། ངེས་དོན་བྱང་ཆུབ་ཀྱི་དཀྱིལ་
འཁོར་གྱི་དེ་ཉིད་དང་། དེ་དག་གི་སྔོན་དུ་སྐབས་ཀྱི་རིམ་པ་ལྟར་ཐེག་ཆེན་ཐུན་མོང་བའི་
འཇུག་སྒོ་བྱང་ཆུབ་མཆོག་ཏུ་སེམས་བསྐྱེད་པ་དང་། བསྟན་པའི་འཇུག་སྒོ་མཆོག་གསུམ་
གྱི་ཡོན་ཏན་དྲན་ཞིང་ཡིད་ཆེས་ཀྱིས་མོས་པའི་སྒོ་ནས་སྐྱབས་སུ་འགྲོ་བ་བསྩལ་ཏུ་གསོལ།
དེར་མ་ཟད་ཐར་བ་ཆེན་པོའི་གྲོང་ཁྱེར་མཆོག་ཏུ་བདག་དང་འགྲོ་བ་ཐམས་ཅད་ཞུགས་
པར་འདོད་པ་ལགས་པས། འཁོར་ལོའི་མགོན་པོ་ཁྱེད་ཀྱིས་ཚུལ་དེ་ལྟ་བུར་སྤྲུལ་བར་
མཛད་དུ་གསོལ་ཞེས་གསོལ་བ་འདེབས་པའོ། ། །
ད་ནི་ངས་ནང་དབང་བསྐུར་བའི་སྐབས་སུ་སློབ་མ་རྣམས་རྡོ་རྗེ་སློབ་དཔོན་གྱི་སྲས་
སུ་བསྐྲུན་ཡོད་པས། དེ་ནས་བཟུང་སློབ་མ་རྣམས་ཕན་ཚུན་རྡོ་རྗེ་སྤུན་གྲོགས་སུ་གྱུར་པ་
232



བཀའ་སློབ་ཟིན་བྲིས་ཕྱོགས་བསྒྲིགས།
ཡིན། དེའི་དོན་ཐུགས་ལ་བཞག་ནས་འདིའི་སྐབས་སུ་ཡང་ཐོག་མར་བུ་ཞེས་བོས་པ་ནི།
ནང་དབང་བསྐུར་བའི་སྐབས་སུ་རང་གི་སྲས་སུ་བསྐྲུན་ཡོད་པའི་དོན་དང་། བོས་ནས་ཅི་
ཞིག་བགྱི་ཞེ་ན། ཁྱེད་རྣམས་གསང་སྔགས་ཀྱི་ཚུལ་ཆེན་པོའི་སྣོད་ཡིན་པས། ཁྱོད་ལ་ཡང་
དག་པར་བསྟན་པར་བྱའོ། །དེའི་རྒྱུ་མཚན་ནི་ཕར་ཕྱིན་ཐེག་པའི་ས་བཅུའི་ཡེ་ཤེས་དང་
དེའི་རྟེན་མ་རིག་བག་ཆགས་ཀྱིས་བསྐྱེད་པའི་དེས་ཆོས་གཟུགས་ཀྱི་སྐུ་དངོས་ཀྱི་ཉེར་རྒྱུ་
མི་རུང་། སྔགས་ལམ་ལ་མ་བརྟེན་པར་འཚང་རྒྱ་བའི་ཐབས་མེད་ལ། དུས་གསུམ་གྱི་སངས་
རྒྱས་ཐམས་ཅད་དང་ཤཱཀྱ་སེང་གེ་མཆོག་གིས་ཀྱང་སྐུ་གསུང་ཐུགས་ཀྱི་རྡོ་རྗེ་ཡེ་ཤེས་མཉམ་
པ་མེད་པ་ཡང་དག་པར་བརྙེས་པ་དང་། མི་ཟད་པའི་བདུད་ཀྱི་སྡེ་སྟོབས་ཆེན་པོ་རྣམས་
བཅོམ་སྟེ་གདུལ་བྱ་རྣམས་མཆོག་གི་ལམ་ལ་བཀྲི་བར་མཛད་པའི་ཕྱིར་ཆོས་ཀྱི་འཁོར་ལོ་
སྐོར་བ་ལ་སོགས་པ་བླ་ན་མེད་པའི་མཛད་པ་ཇི་ལྟར་བསྟན་པ་མཐའ་དག་རྡོ་རྗེ་སྔགས་
ཀྱི་མཐུ་ཁོ་ན་ལ་བརྟེན་པ་ཡིན་པའི་ཕྱིར་ན། བུ་ཁྱེད་ཀྱིས་ཀྱང་འཚང་རྒྱ་བའི་ཐབས་ཀྱི་
གཙོ་བོ་སྔགས་ཀྱི་ལམ་འདིར་མོས་པ་བརྟན་པོ་དགོས་པའི་དོན་དུ་རེད།
དེ་ནས་སྡོམ་པ་འཛིན་པ་ནི། མོས་པ་བརྟན་པོ་དགོས་པ་ཙམ་གྱིས་མི་ཆོག་པར་སྡོམ་
པ་འཛིན་དགོས། ཨ་བྱཱའི་ཐུབ་དགོངས་སོགས་ཀྱི་ཤོ་ལོ་ཀ་གཅིག་གིས་སྨོན་འཇུག་གཉིས་
འཛིན་པར་གསུངས་པ་ན། དེ་བཞིན་དུ་བླ་མ་བཅོམ་ལྡན་འདས་དཔལ་དུས་ཀྱི་འཁོར་
ལོ་དངོས་སུ་སྒོམ་མོས་ཀྱི་མཐའ་སྐོར་དུ་དུས་ཀྱི་འཁོར་ལོའི་དབང་བསྐུར་བརྒྱུད་པའི་བླ་
མ་རྣམས་དང༌། གཞན་ཡང་བླ་མ་ཡི་དམ་ཕྱོགས་བཅུའི་བྱང་སེམས་ཉན་རང་དཔའ་བོ་
ཆོས་སྐྱོང་བའི་གཙོ་བོ་སྤྲིན་གྱི་ཕུང་བོ་ཆེན་པོ་འཁྲིགས་པ་བཞིན་དུ་མངོན་སུམ་དུ་ཁྲ་
ལམ་མེར་བཞུགས་པའི་སྤྱན་སྔར་སྨོན་འཇུག་བྱང་ཆུབ་མཆོག་ཏུ་སེམས་བསྐྱེད། རྒྱལ་
སྲས་ཀྱི་སྡོམ་པ་བཟུང་ལ་བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་བར་བྱའོ་
སྙམ་པའི་སྒོ་ནས་བྱང་སྡོམ་འཛིན་པའི་རྗེས་ཟློས་མཛད་པའོ། །
འདིར་སངས་རྒྱས་བྱང་སེམས་ཡིད་ཀྱིས་བཟུང་ཞེས་པའི་སྐབས་སུ་སྔར་བྱང་སྡོམ་
233



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མ་ཐོབ་པ་ཡོད་ན་གསར་དུ་ཐོབ། ཐོབ་ཟིན་ཉམས་པ་སོར་ཆུད། མི་ཉམས་གོང་འཕེལ་དུ་
བྱས་སོང་སྙམ་པའི་མོས་པ་མཛོད་ཅིག །
སྔགས་སྡོམ་འཛིན་པ་ནི། ད་ནི་སྔགས་སྡོམ་འཛིན་མི་འཛིན་ལ་ཕྱག་ལེན་གཉིས་ཡོད།
ཡོངས་གྲགས་ལ་དབང་གཞན་པ་ཡིན་ན་སྟ་གོན་གྱི་སྐབས་སུ་དཀྱིལ་འཁོར་ད་དུང་བཀྲམ་
མེད་པར་བུམ་པ་སྟེགས་བུའི་ནང་དུ་བཞག་ཡོད་ལ། བླ་མས་བདག་འཇུག་མ་བཞེས་པས།
སྟ་གོན་གྱི་སྐབས་འདིར་སྔགས་སྡོམ་མི་འཛིན། དུས་འཁོར་ལ་མཚོན་ན་འགའ་རེས་སྟ་
གོན་གྱི་སྐབས་སུ་སྔགས་སྡོམ་བཟུང་ནས་དབང་དངོས་གཞིའི་སྐབས་སུ་མི་འཛིན་པ་དང་།
སྟ་གོན་གྱི་སྐབས་སུ་མི་འཛིན་པར་དབང་དངོས་གཞིའི་སྐབས་སུ་འཛིན་པ་གཅིག་པུས་
ཆོག་པ་མཛད་མཁན་དང་། སྟ་གོན་དང་དབང་དངོས་གཞི་གཉིས་ཀའི་སྐབས་སུ་སྔགས་
སྡོམ་འཛིན་མི་འཛིན་བཅས་ཕྱག་ལེན་མི་འདྲ་བ་ཁ་ཤས་འདུག གང་ལྟར་བདག་ལྟ་བུ་ལ་
མཚོན་ན་ཁར་སང་བདག་འཇུག་བཏོན་ནས་ཉམས་པ་སོར་ཆུད་པ་ལྟ་བུའི་སྡོམ་པ་སླར་
གསོ་ཞིག་བྱས་ཡོད་པས། ཁྱེད་ཚོ་ལ་སྔགས་སྡོམ་བྱིན་ཆོག་པའི་ཚུལ་བཟུང་ནས། དེ་རིང་
དང་སང་ཉིན་གཉིས་ཀར་སྔགས་སྡོམ་འཛིན་རྒྱུ་ཡིན། སྔོན་གྱི་བླ་མ་སྐྱེས་བུ་དམ་པ་གོང་
མ་ཚོས་ཀྱང་དེ་ལྟར་མཛད་པ་ཡོད། སྔགས་སྡོམ་འཛིན་པ་ལ་ཐོག་མར་སྔགས་སྡོམ་གྱི་
དོན་དུ་གསོལ་བ་འདེབས་པའི་རྗེས་ཟློས་མཛད་དགོས། སྔགས་སྡོམ་གྱི་གསོལ་འདེབས་
འདི་ལ་ཕྱག་ལེན་མི་འདྲ་བ་གཉིས་ཡོད། །
ཁོང་རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་མཚོའི་ཕྱག་བཞེས་ལྟར་ན། དུས་
འཁོར་ཆོ་གའི་ནང་གི་སྔགས་སྡོམ་གསོལ་འདེབས་དེ་གསུང་བཞིན་ཡོད། པཎ་ཆེན་ཐམས་
ཅད་མཁྱེན་ཅིང་གཟིགས་པ་ཆེན་པོ་ཁོང་གི་ཕྱག་ལེན་དུ་ཡོངས་གྲགས་ཀྱི་སྔགས་སྡོམ་ལྟར་
འཁོར་ལོ་ཕྱིར་མི་བཟློག་པའི་དབང་ཞེས་པ་འདིའི་གསོལ་འདེབས་ཀྱི་ཆོ་ག་མཛད་བཞིན་
ཡོད། ད་རེས་ངས་ཀྱང་ཁོང་པཎ་ཆེན་ཐམས་ཅད་མཁྱེན་པའི་ཕྱག་བཞེས་གཙོ་བོར་བཟུང་
བ་ཡིན། གསོལ་འདེབས་ཀྱི་ཚིག་ནི། སངས་རྒྱས་བྱང་ཆུབ་སེམས་དཔའ་རྣམས། །ཐམས་
534



བཀའ་སློབ་ཟིན་བྲིས་ཕྱོགས་བསྒྲིགས།
ཅད་བདག་ལ་དགོངས་སུ་གསོལ། །བདག་མིང་འདི་ཞེས་བགྱི་བ། །དུས་འདི་ནས་ནི་བཟུང་
ནས་ནི། །ཇི་སྲིད་བྱང་ཆུབ་མ་ཐོབ་པར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་དུ་
ནི་ངེས་མཛད་པའི། །བླ་ན་མེད་པའི་བྱང་ཆུབ་སེམས། །དམ་པ་བདག་གིས་བསྐྱེང་པར་
བགྱི། །ཚུལ་ཁྲིམས་ཀྱི་ནི་བསླབ་པ་དང་། །དགེ་བའི་ཆོས་ནི་སྡུད་པ་དང་། །སེམས་ཅན་
དོན་བྱེད་ཚུལ་ཁྲིམས་གསུམ། །བདག་གིས་བརྟན་པོར་སོ་སོར་བཟུང་། །སངས་རྒྱས་རྣལ་
འབྱོར་སྡོམ་པ་ལ། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་
གསུམ། །དེང་ནས་བརྩམས་ཏེ་གཟུང་བར་བགྱི། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་
བུ་ཕྱག་རྒྱུ་དག །ཡང་དག་ཉིད་དུ་གཟུང་བར་བགྱི། །སློབ་དཔོན་དག་ཀྱང་གཟུང་བར་
བགྱི། །རིན་ཆེན་རིགས་མཆོག་རྣལ་འབྱོར་ལ། །དམ་ཚིག་ཡིད་དུ་འོང་བ་ནི། །ཉིན་རེ་
བཞིན་ནི་ཡང་དང་ཡང་། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་
བའི། །པདྨའི་རི གས་ཆེན་དག་པ་ལ། །ཕྱི་ནང་གསང་བ་ཐེག་པ་གསུམ། །དམ་པའི་ཆོས་
རྣམས་སོ་སོར་བཟུང་། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་
ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །བྱང་ཆུབ་
སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །སེམས་ཅན་ཀུན་གྱི་དོན་
གྱི་ཕྱིར། །སྡོམ་པ་ཐམས་ཅད་གཟུང་བགྱི་ཞིང་། །མ་བསྒྲལ་བ་རྣམས་བདག་གིས་བསྒྲལ། །
མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང་། །སེམས་
ཅན་མྱ་ངན་འདས་ལ་འགོད། །ཅེས་བླ་མ་དུས་ཀྱི་འཁོར་ལོ་རྟེན་བརྟེན་པ་སོགས་གཙོ་
བོར་གྱུར་བའི་སངས་རྒྱས་དང་བྱང་ཆུབ་སེམས་དཔའི་ཚོགས་དཔང་བོར་བཞུགས་པར་
མོས་ཤིང་ལུང་སོགས་སྔོན་དུ་འགྲོ་བས་སྔར་དབང་ཐོབ་པ་རྣམས་རང་རང་གི་གསང་མིང་
དང་། གཞན་དབང་མ་ཐོབ་པ་ཡོད་ན་མིང་དངོས་བཟུང་ནའང་ཆོག་པ་རེད། གང་ལྟར་
ཀྱང་འདི་ནས་ཇི་སྲིད་སངས་རྒྱས་མ་ཐོབ་ཀྱི་བར་དུ་དུས་གསུམ་གྱི་སངས་རྒྱས་ཐམས་
ཅད་ཀྱིས་སེམས་ཅན་ཐམས་ཅད་ཀྱི་དོན་དུ་བྱང་ཆུབ་ཀྱི་སེམས་ཇི་ལྟར་བསྐྱེད་པ་དེ་བཞིན་
235



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུ་བདག་གིས་ཀྱང་ཁས་བླངས་པའི་བསླབ་པ་ཡོངས་སུ་མི་གཏོང་བའི་ཚུལ་ཁྲིམས་དང་།
དགེ་བ་ཆོས་སྡུད་ཀྱི་ཚུལ་ཁྲིམས་དང༌། གཞན་དོན་ཁུར་དུ་འཁྱེར་བའི་སེམས་ཅན་དོན་
བྱེད་ཀྱི་ཚུལ་ཁྲིམས་བཅས་བསླབ་པ་གསུམ་པོ་བརྟན་པོར་གཟུང་བར་བགྱིའོ། །
ཁྱད་པར་དུ་ཡང་དུས་འཁོར་གྱི་ཐུན་མོང་མ་ཡིན་པའི་རིགས་ལྔ་སོ་སོའི་དམ་ཚིག་
རེ་རེ་དང་། དེ་ཡང་རྡོ་རྗེའི་རིགས་གཉིས་སུ་ཕྱེ་བའི་རྡོ་རྗེ་དེ་ལ། མི་བསྐྱོད་པའི་རིགས་ཀྱི་
དམ་ཚིག་བཞི་གསུངས་ཡོད། དེ་ལ་ཐོག་མ་ཕལ་ཆེར་བླ་མེད་ཀྱི་ཆོས་གཞན་དང་འདྲ་བ་
རེད། རྡོ་རྗེ་རིགས་གཉིས་སུ་ཕྱེ་བའི་འདོད་པའི་རྡོ་རྗེ་དེ་མི་བསྐྱོད་པའི་རིགས་ཀྱི་དམ་
ཚིག་རྡོ་རྗེས་མཚོན་པའི་ཐུགས་བདེ་བ་ཆེན་པོ་དང་། དྲིལ་བུས་མཚོན་པའི་ཤེས་རབ་
སྟོང་བ་ཉིད། དེ་གཉིས་ནི་རྡོ་རྗེ་དང་དྲིལ་བུའི་དམ་ཚིག་ལ་ཡོངས་གྲགས་སུ་རིགས་ལྔ་ལ་
སོགས་པའི་ཕྱག་རྒྱུ་དེ་མ་ཡིན་པར་འདིའི་སྐབས་སུ་རྡོ་དྲིལ་དེ་ཡུམ་གྱི་མཚོན་དོན་དྲན་
པའི་སྒོ་ནས་དབྱེར་མེད་པ་དེའི་སྐུ་ཕྱག་རྒྱ་ཆེན་པོ་དེ་ལ་བྱེད་ཀྱི་ཡོད་པ་རེད། དེ་ཉིད་སྟོན་
པའི་བླ་མ་དང་སློབ་དཔོན་ཡང་སངས་རྒྱས་དངོས་སུ་ལྟ་བ་དེ་མི་བསྐྱོད་པའི་རིགས་ཀྱི་
དམ་ཚིག་བཞི་དང་། རིན་འབྱུང་གི་རིགས་ཀྱི་དམ་ཚིག་དེ་ལ་བཅུ་ཡོད་དེ། དབང་མདོར་
བསྟན་ལས། རིན་ཆེན་ལྕགས་ཟངས་བ་གླང་རྟ། །གླང་ཆེན་བུ་མོ་ནོར་འཛིན་དང་། །འདོད་
པའི་ཆུང་མ་རང་གི་ཤ །སྦྱིན་པ་རྣམ་པ་བཅུ་རུ་འདོད། ཅེས་གསུངས་པས། སྦྱིན་པ་རྣམ་
པ་བཅུ་བོ་དུས་རྟག་ཏུ་སྦྱིན་པར་བྱ་བའི་ཕྱིར་རིན་འབྱུང་ལ་སྦྱིན་པ་བཅུ་བོ་དེའི་དམ་ཚིག་
བཅུ་གསུངས་པ་རེད། བསོད་ནམས་ཀྱི་ཚོགས་གསག་པའི་ཕྱིར་ཟང་ཟིང་གི་སྦྱིན་པ་སྤྱིར་
གཏོང་སེམས་མངའ་བ་ལ་ཐོབ་པ་ནི། འཁོར་ལོ་དེ་རྣམ་སྣང་གི་རིགས་ཀྱི་གཤེགས་པ་ལྔ་
དང་གཤེགས་མ་ལྔའི་དམ་ཚིག་ཤ་ལྔ་དང་བདུད་རྩི་ལྔ་དངོས་གྲུབ་ཀྱི་རྫས་སུ་འདུ་ཞེས་
པ་སོགས་ལས་དང་བོ་བའི་བཟའ་བཏུང་བསྔོས་ནས་ལོངས་སྤྱོད་པ་སློབ་པ་སོགས་དང་།
དེ་ཡང་འདིའི་སྐབས་སུ་དཔེར་ན། ང་ཚོ་རབ་བྱུང་བ་ཞིག་ཡིན་ན་རང་གི་བུད་མེད་སོགས་
མེད་པས་བླ་མ་ལ་ཇི་ལྟར་བྱ་སྙམ་ན། འདིའི་སྐབས་སུ་ཉིན་ལན་གསུམ་མཚན་ལན་གསུམ་
236



བཀའ་སློབ་ཟིན་བྲིས་ཕྱོགས་བསྒྲིགས།
དུ་ཆེད་དུ་དམ་ཚིག་སྲུང་དགོས་པ་ཡིན་པས། སྦྱིན་པ་གཏོང་སར་རང་ལ་དངོས་སུ་གཏོང་
རྒྱུ་མེད་ན་ཡང་། སྤྱོད་འཇུག་ལས། སྐྱེ་བ་ཀུན་ལ་བཏང་སེམས་ཀྱིས། །སྦྱིན་པའི་ཕ་རོལ་ཕྱིན་
རྫོགས་ཤོག །གསུངས་པ་ལྟར། དངོས་སུ་མེད་པ་ལ་ཡིད་ཀྱིས་སྤྲུལ་བ་བྱས་ཏེ་སྦྱིན་པ་དེ་
དག་སྦྱིན་དགོས་པའམ། ཡང་ན་སྦྱིན་འདོད་ཀྱི་སེམས་བསམ་པ་དེ་ངེས་པར་དགོས་སོ། །
རལ་གྲི་དོན་འགྲུབ་ཀྱི་དམ་ཚིག་ལ། ལྷ་དང་བླ་མ་སངས་རྒྱས་ཡོ་བྱད་ཅི་འབྱོར་ཡང་། །
མཆོད་པའི་ལས་ལ་རྟག་ཏུ་བརྩོན་པ་སྟེ། །ཞེས་ཆུ་སྐྱེས་དེ་པད་མའི་ལྟེ་བར་ཐིག་ལེ་འཛགས་
མེད་སྡོམ་པའི་ཚུལ་ཁྲིམས་ཀྱི་སྟེང་ལ་བསླབ་པ་དང་། བདེ་བ་སྐྱེ་མཛད་རྡོ་རྗེ་རྩེ་གཅིག་པ་
སྟེ། རྡོར་སེམས་ཀྱི་དམ་ཚིག་ཕྱི་མ་འདི་གསུམ་ལ་རིན་འབྱུང་གི་དམ་ཚིག་གཅིག འོད་དཔག་
མེད་ཀྱི་དམ་ཚིག་གཅིག་དང་། རྡོ་རྗེ་སེམས་དཔའི་དམ་ཚིག་གཅིག་སྟེ། དུས་འཁོར་གྱི་
ཐུན་མོང་མ་ཡིན་པའི་དམ་ཚིག་གོ །དེ་ནས་སྟོང་ཉིད་སྙིང་རྗེ་དབྱེར་མེད་པའི་བྱང་ཆུབ་
ཆེན་པོའི་ཡེ་ཤེས་ཀྱི་ཚོགས་ལ་དུས་རྟག་ཏུ་སྨོན་ཞིང་བརྩོན་པ་སྟེ། མདོར་ན་རྩ་བ་དང༌
ཡན་ལག་གི་ཚོགས་ཐམས་ཅད་ལ་སློབ་འདོད་ཀྱིས་སྒྲིབ་པ་ཤེས་སྒྲིབ་ལས་མ་གྲོལ་བ་རྣམས་
གྲོལ་བ་དང་། སྒྲིབ་པ་ཉོན་སྒྲིབ་ལས་མ་གྲོལ་བ་རྣམས་གྲོལ་བ་དང༌། སྡུལ་བསྔལ་གྱིས་
དབུགས་མ་ཕྱིན་པ་རྣམས་དབུགས་ཕྱིན་ཏེ་སེམས་ཅན་ཐམས་ཅད་མི་གནས་པའི་ས་ལ་
འགོད་པའི་ཕྱིར་ཏུ་བདག་གིས་སྡོམ་པ་འདི་དག་ཐམས་ཅད་བཟུང་ངོ་སྙམ་པའི་སྒོ་ནས་
སྔགས་སྡོམ་འཛིན་དགོས་ལ། འདིར་བྱང་ཆུབ་བདག་གིས་བསྐྱེད་པར་བགྱི་ཞེས་པའི་
སྐབས་སུ་སྔར་སྔགས་སྡོམ་མ་ཐོབ་པ་ཡོད་ན་གསར་དུ་ཐོབ། ཐོབ་ཟིན་ཉམས་པ་སོར་
ཆུད་དོ། མི་ཉམས་གོང་འཕེལ་དུ་ཆས་སོང་སྙམ་པའི་མོས་པ་མཛད་དགོས་སོ། །
སྔགས་སྡོམ་བྱིན་ཟིན་པའི་རྗེས་སུ་སྲུང་བ་ནི། སློབ་མ་རྣམས་ཀྱི་ཁམས་དྲུག་རིགས་
དྲུག་གི་ལྷ་མོའི་ངོ་བོར་སྲུང་བ་བྱས་སོང་སྙམ་པའི་མོས་པ་མཛོད་ཅིག དེའི་རྗེས་སུ་བྱིན་
གྱིས་བརླབས་པ་ནི། སློབ་མ་རྣམས་ཀྱི་གནས་གསུམ་དུ་ཡི་གེ་གསུམ་བཀོད་ཅིང་སློབ་
དཔོན་གྱི་རྡོ་རྗེ་དང་བཅས་པའི་དྲིའི་ཐིག་ལེ་ཞེས་པས་སློབ་མ་ཁྱེད་རང་རྣམས་ཀྱི་ལུས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ངག་ཡིད་གསུམ་བྱིན་གྱིས་བརླབས་སོང་སྙམ་པའི་མོས་པ་མཛོད་ཅིག དེ་ལྟར་སློབ་
དཔོན་གྱིས་མས་རིམ་ནས་ཧཱུྃ་ཨཨོ། ཞེས་སློབ་མ་ཁྱེད་རང་རྣམས་ཀྱི་གནས་གསུམ་ལ་ཡི་
གེ་གསུམ་གྱིས་བྱིན་གྱིས་བརླབས། ཁྱེད་རྣམས་ཀྱི་སྒོ་གསུམ་གྱི་སྡིག་སྒྲིབ་ལ་སོགས་པ་
དག་ནས་བྱིན་གྱིས་བརླབས་སོང་སྙམ་པའི་མོས་པ་མཛད་དགོས། འདིའི་སྐབས་སུ་ཞལ་
ཟས་ཡོད་མེད་ཀྱི་བཤད་པ་གཉིས་ཡོད། ཡིན་ནའང་བདག་གི་བླ་མ་རྡོ་རྗེ་འཆང་ཡབ་སྲས་
རྣམས་ཀྱིས་འདིའི་སྐབས་སུ་ཞལ་ཟས་སློབ་མ་ལ་བསྟབ་ཡོད་པས། བླ་མའི་ཕྱག་བཞེས་
གཙོ་བོར་བཟུང་ནས་ཞལ་ཟས་ཕུལ་བ་ཡིན། སོ་ཤིང་འདོར་ཞིང་ཁྱོར་ཆུ་སོགས་གསུམ་
སྦྱིན་པ། སོ་ཤིང་འདོར་གཞི་ནི་བ་བྱུང་གི་དཀྱིལ་འཁོར་གྲུ་བཞི་བར་གསུངས་ཤིང་། འདི་
ལ་བླ་མ་སྐྱེས་བུ་དམ་པ་འགའ་ཞིག་གིས་སྟེགས་བུའི་སྟེང་དུ་པདྨ་བྲིས་པའི་སྟེང་དུ་འདོར་
བར་མཛད་པ་དང་། འདིར་ཡང་དཀྱིལ་འཁོར་གྱི་གཞི་ཆུང་ཆུང་ཞིག་བྲིས་ཡོད་པ་དེའི་
སྟེང་དུ་སོ་ཤིང་འདོར་དགོས། སོ་ཤིང་འདོར་བའི་སྔགས་འདི་ལ་ལས་རྗེས་ཟློས་བྱེད་དུ་
བཅུག་སྟེ་སོ་ཤིང་སྟེར་བའི་སྔགས་ཞེས་བརྗོད་ འོན་ཀྱང་འདི་ལ་རྗེས་ཟློས་བྱེད་པའི་དགོས་
པ་མེད་དེ། འདི་སོ་ཤིང་བྱིན་གྱིས་བརླབས་པ་དང་སློབ་མ་ལ་སོ་ཤིང་སྟེར་བའི་སྔགས་
ཡིན་ཞེས་ཁོང་མཁན་རིན་པོ་ཆེའི་ཟིན་བྲིས་སུ་གསུངས་ཡོད་པ་བཞིན་པཎ་ཆེན་ཐམས་
ཅད་མཁྱེན་པས་ཀྱང་དེ་ལྟར་མཛད་འདུག སོ་ཤིང་འདོར་བ་ལ་ཁྱེད་རང་རྣམས་ཀྱི་
ཕྱག་གཉིས་ཐལ་མོ་སྦྱར་ནས་དེའི་བར་དུ་སོ་ཤིང་བཟུང་། ཁ་ནས་ཨོཾ་བཛྲ་ཧཱ་ས་ཧཱ། ཞེས་
སྔགས་ཟློ་བཞིན་དུ་འདོར་དགོས། སོ་ཤིང་འདི་སྤྱིར་དུས་འཁོར་ལ་ཐེངས་གསུམ་དུ་འདོར་
རྒྱུ་གསུངས་ཡོད། སློབ་མ་རྗེས་འཛིན་གྱི་སྐབས་སུ་སོ་ཤིང་འདོར་བ་དང༌། སྟ་གོན་གྱི་
སྐབས་སུ་ཡོངས་གྲགས་ལྟར་སོ་ཤིང་ཞིག་འདོར་བ་དང༌། དབང་བདུན་གྱི་འགོ་ནས་སོ་
ཤིང་ཞིག་འདོར་རྒྱུ་ཡོད། སོ་ཤིང་གསུམ་འདོར་བའི་དགོས་པ་ཅི་ཡིན་ཞེ་ན། སློབ་མ་རྗེས་
འཛིན་གྱི་སྐབས་སུ་དབང་བསྐུར་བའི་སྣོད་དུ་རུང་མི་རུང་བརྟག་པའི་ཕྱིར་སོ་ཤིང་འདོར་
བ་དང་། སྟ་གོན་གྱི་སྐབས་སུ་དངོས་གྲུབ་གང་འགྲུབ་པ་བརྟག་པ་ཡིན། དབང་བདུན་གྱི་
238



བཀའ་སློབ་ཟིན་བྲིས་ཕྱོགས་བསྒྲིགས།
སྐབས་སུ་ཡང་བསྐྱར་དངོས་གྲུབ་གང་འགྲུབ་པ་བརྟག་པ་སྟེ། གལ་བོ་ཆེ་ལ་ནན་ཏན་ཟེར་
བའི་དཔེ་བཞིན་དུ་གསང་སྔགས་ཀྱི་ཆོས་ཟབ་མོ་འདི་ལྟ་བུ་ལ་འཇུག་ན། སྣོད་ལྡན་གྱི་
སློབ་མ་ཡིན་ནམ་མིན། དབང་བསྐུར་རུང་ངམ་མི་རུང་སོགས་ལ་བརྟག་པའི་དོན་དུ་རེད།
དངོས་གྲུབ་གང་འགྲུབ་བརྟག་པའི་སྐབས་སུ་ཁྱེད་རང་ཚོས་རང་གི་སེམས་ལ་བདག་གིས་
ད་རེས་བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་ཐོབ་པ་ཡིན། འདིའི་སྐབས་སུ་
དངོས་གྲུབ་གང་འགྲུབ་སྙམ་དུ་དེ་རྟོགས་པའི་དོན་དུ་ཕྱག་ཐལ་མོ་སྦྱར་བའི་བར་དུ་སོ་ཤིང་
བཟུང་ནས་ཨོཾ་བཛྲ་ཧཱ་ས་ཧཱ། ཞེས་སྔགས་ཟློ་བཞིན་དྲང་བོར་འཕེན་དགོས་སོ། །
སོ་ཤིང་གི་ཕྱོགས་སྟོན་པ་ལ། མདུན་དུ་ཕྱོགས་ན་ཞི་བའི་དངོས་གྲུབ། ལྷོར་ཕྱོགས་ན་
དྲག་པོའི་དངོས་གྲུབ། ནུབ་ཏུ་ཕྱོགས་ན་དབང་གི་དངོས་གྲུབ། སྟེང་དུ་ཕྱོགས་ན་རི ག་
འཛིན་གྱི་དངོས་གྲུབ། འོག་ཏུ་ཕྱོགས་ན་ས་འོག་གི་དངོས་གྲུབ་ཅེས་གསུངས་སོ། །འདིར་
བྱང་དུ་རྒྱས་པ་བྱེད་པའི་རྒྱུ་མཚན་ནི། བྱང་དུ་གནོད་སྦྱིན་གྱི་རྒྱལ་པོ་རྣམ་ཐོས་སྲས་ལ་
སོགས་པ་ཡོད་པས་རྒྱས་པའི་དངོས་གྲུབ་བྱས་ན་རྟེན་འབྲེལ་གྱི་གནད་ཆེ་བར་གསུངས།
གང་ལྟར་གོང་དུ་བསྟན་པའི་དངོས་གྲུབ་གང་ཐོབ་ཀྱང་དགའ་བ་བསྒོམ་དགོས་སོ། །
ཁྱོར་ཆུ་སོགས་གསུམ་སྦྱིན་པ། ཁྱོར་ཆུ་ཧུབ་གསུམ་བྱས། སྤྱིར་ན་སྐྱེས་བུ་དམ་པ་སྔ་
མ་དང་རྒྱ་གར་གྱི་སྲོལ་དུ་ཁྱོར་ཆུ་ཐེངས་གསུམ་ལ་བརྒྱུད་དགོས། ལུས་ངག་ཡིད་གསུམ་
གྱི་སྡིག་སྒྲིབ་འདག་དགོས་པ་ཡིན་པས་ཁྱོར་ཆུ་ཐེངས་གསུམ་བྱས་པ་རེད། འོན་ཀྱང་ཁོང་
སྐྱབས་མཆོག་འཇིགས་མེད་དབང་བོ་ནས་བཟུང་དེ་ཁྱོར་ཆུ་ཐེངས་གཅིག་བརྒྱུད་ནས་
ཧུབ་གསུམ་བྱས་ཏེ་ཧུབ་གསུམ་གྱི་སྐབས་སུ་རང་གི་དམིགས་པ་ལ་ལུས་ངག་ཡིད་གསུམ་
གྱི་སྡིག་སྒྲིབ་ཐམས་ཅད་སྦྱངས་སོང་སྙམ་པའི་མོས་པ་མཛད་ད གོས་སོ། །
དཔུང་སྐུད། དཔུང་སྐུད་ནི་དཔུང་བ་གཡས་གཡོན་གང་ལ་འདོགས་ཀྱང་ཁྱད་ཅི་ཡོད་
བསམ་མོད་དེ། ཕྱག་ལེན་ལ་དཔུང་བ་གཡོན་པར་འདོགས་པ་དང་། དཔུང་བ་གཡོན་པའི་
མཐེབ་མཛུབ་རས་སྐུད་དམར་བོ་སོགས་ཀྱིས་བསྡམས་ན་སྣ་ཁྲག་ལ་སོགས་ཆོད་པ་དང་།
239



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བདུད་དང་བར་ཆད་ལ་སོགས་མི་འཇུག་པའི་བྱིན་རླབས་གསུངས་ཡོད། ས་སྐྱ་བའི་ཕྱག་
ལེན་ལ་སྐྱེས་པ་ཡིན་ན་དཔུང་སྐུད་གཡས་སུ་འདོགས་པ་དང་། བུད་མེད་ལ་དཔུང་སྐུད་
གཡོན་དུ་འདོགས་སྲོལ་ཡོད། ཡིན་ནའང་ང་ཚོ་ཚང་མའི་ཕྱག་ལེན་ལ་དཔུང་བ་གཡོན་དུ་
འདོགས་པ་ཡིན། མདུད་མཚམས་སུ་སློབ་དཔོན་གྱིས་རྡོ་རྗེ་རྒྱ་གྲམ་རེ་རེག་པའི་སྟངས་ཀ་
བྱས། དམིགས་པ་ནི་གསུང་གི་མདུད་མཚམས་སུ་ཡེ་ཤེས་མེའི་རང་བཞིན་སྣ་ཚོགས་རྡོ་རྗེ་
སངས་རྒྱས་ཀུན་གྱི་བྱམས་པའི་ངོ་བོ་བྱམས་མགོན་གསེར་གྱི་མདོག་ཅན་མཚན་དཔེའི་
སྤྲས་པའི་སྐུ་ལས་བྱམས་པའི་རང་བཞིན་དུ་འོད་ཟེར་དང་བཅས་པའི་རྒྱབ་ལུས་ཀྱི་ནང་
ཐམས་ཅད་བཀང་ནས། གདོན་བགེགས་གང་གིས་ཀྱང་མི་ཚུགས་པའི་ནུས་པ་ཅན་དུ་
བྱིན་གྱིས་བརླབས་སོང་སྙམ་པའི་མོས་པ་མཛོད་ཅིག དེ་ཅི་ཡིན་ཟེར་ན། དུས་འཁོར་
འདི་ལ་རིགས་དྲུག་འཁོད་པ་དང་། རྡོར་སེམས་བསྐུལ་བ་གཉིས་ཡོད་ལ། བླ་མེད་ཀྱི་སྟ་
གོན་གཞན་ལ་མེད་པའི་དུས་འཁོར་གྱི་ཐུན་མོང་མ་ཡིན་པ་རེད།
ཆོས་བཤད་དེ་སྤྲོ་བ་བསྐྱེད་པ། རང་ཅག་འཁོར་བར་གནས་པའི་སེམས་ཅན་ཐམས་
ཅད་འཆི་མེད་ཡིད་བྱེད་ཀྱི་སྒྱུ་མས་ཀུན་ཏུ་རྨོངས་པར་བྱས་པའི་དབང་གིས་སྡུག་བསྔལ་
ཁོ་ན་འཛིན་པར་བྱེད་ཅིང་། མིར་སྐྱེས་པའི་གནས་སྐབས་སུ་ཐོག་མར་མངལ་དུ་གནས་
པ་དང་། དེའི་རྗེས་སུ་མུན་པའི་ཁྲོད་ནས་དྲི་ང་བའི་རོ་མྱགས་ཀྱི་འདམ་དུ་བྱིང་བ་ལྟ་བུ།
ཚེར་མའི་ཁྲོད་དུ་ལྷུང་བ་ལྟ་བུའི་སྡུག་བསྔལ་གྱི་ཚོར་བ་དྲག་པོ་མྱོང་དགོས། གཞོན་ནུ་
ལང་ཚོ་དར་ལ་བབས་པའི་གནས་སྐབས་སུའང་ནོར་དང་ཆུང་མ་གཉེན་བཤེས་སོགས་
ཀྱི་འབྱོར་བར་ཆགས་པས་འཕེལ་འགྲིབ་ཀྱིས་དུས་འདའ་བའི་སྣང་བར་གྱུར་ཅིང་། ལང་
ཚོ་ཡོལ་བའི་དུས་སུ་རྒས་པའི་སྡུག་བསྔལ་ཟས་སྐོམ་སོགས་སྔར་བཞིན་སྤྱོད་མི་ནུས་པ་
དང་། ལུས་ཀྱིས་མཐུན་རྐྱེན་སྒྲུབ་མི་ཐུབ་པ་ལ་སོགས་སྡུག་བསྔལ་གྱི་ངང་ནས་འཆི་དགོས་
སོ། །འཆི་བ་ཐོག་ཏུ་བབས་པའི་དུས་ན་གཅེས་ཤིང་ཕངས་པའི་རང་ལུས་འདི་ཉིད་ཀྱང་
དོར་ནས། ལས་ངན་འབྲས་བུའི་རང་རྟགས་ངན་སོང་གི་གནས་སྤྱི་དང་ཁྱད་པར་དམྱལ་
24)



བཀའ་སློབ་ཟིན་བྲིས་ཕྱོགས་བསྒྲིགས།
བའི་གནས་རྣམས་སུ་ཚ་གྲང་ཤུགས་དྲག་པོའི་སྡུག་བསྔལ་རང་ཐོག་ཏུ་མྱོང་པར་འགྱུར་བ་
ཁོ་ན་ལས་མ་འདས། དེས་ན་ད་ཐེངས་དགེ་བའི་བག་ཆགས་སད་པའི་མཐུས་རྙེད་དཀའི་
མི་ལུས་རིན་པོ་ཆེ་ཐོབ་སྟེ། སངས་རྒྱས་ཀྱི་ཡོན་ཏན་ལ་རྗེས་སུ་ཆགས་པའི་དུས་འདིར།
སྤྱིར་ནང་བའི་བསྟན་པ་དང་མཇལ་བ་ཤིན་ཏུ་དཀོན། དེ་བས་སངས་རྒྱས་ལས་ཀྱང་དཀོན་
པའི་རྡོ་རྗེ་ཐེག་པར་མཇལ་བ་ནི་ཆེས་ཆེར་དཀོན། ད་རེས་བརྒྱ་ལམ་ཙམ་དུ་དུས་ཀྱི་འཁོར་
ལོའི་དཀྱིལ་འཁོར་དུ་རྒྱུད་སྨིན་ཅིང་གྲོལ་བས། དང་བོའི་སངས་རྒྱས་མཆོག་གིས་བསྡུས་
པའི་གོ་འཕང་བདེ་ལེགས་སུ་ཐོབ་པའི་འཇུག་སྒོ་བླ་ན་མེད་པ་སྤྱོད་དུ་ཡོད་པ་ནི་ཤིན་ཏུ་
ནས་ཀྱང་རྙེད་དཀའ་བའི་དཔལ་དང་ལྡན་པ་ཡིན་ནོ། ། །
དེ་ལྟར་རྒྱུད་ལས་གདམས་པ་འདི་བཞིན་ཡིན་པས། རྒྱུད་ཚིག་སློབ་དཔོན་གྱིས་
བརྗོད་པ་དང་ཁྱེད་རང་རྣམས་ཀྱིས་ཡིད་ཆེས་ཁྱད་པར་ཅན་སྐྱེ་བར་མཛོད་ཅིག རྒྱུད་
ཚིག་ནི། མངལ་ལ་གནས་པའི་སྡུག་བསྔལ་བཙའ་བའི་དུས། །ཞེས་དང་། དེ་ནས་སྤྲོ་བ་
བསྐྱེད་པའི་ཚིག་ནི། འཇིག་རྟེན་དུ་ནི་ཀུན་མཁྱེན་རྣམས། །རེས་འགའ་འབྱུང་ངམ་མི་
འབྱུང་སྲིད། །ཨུ་དུམ་ཝཱ་རའི་མེ་ཏོག་བཞིན། །བརྒྱ་ལམ་ཡང་ནི་རེས་འགའ་ཞིག །གང་
གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །གསང་སྔགས་སྤྱོད་
པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །བསྐལ་བ་བྱེ་བ་དུ་མ་རུ། །སྡིག་པ་
གང་ཞིག་སྔོན་བྱས་པ། །དཀྱིལ་འཁོར་འདི་འདྲ་མཐོང་བ་ཡིས། །དེ་དག་ཐམས་ཅད་ཟད་
འགྱུར་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་པ་སྨོས་ཅི་དགོས། །
སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར། །སྤྱོད་མཆོག་འདི་
ལ་གང་རྣམས་ཀྱི། །བློ་གྲོས་ཤིན་ཏུ་དྲི་མ་མེད། །དེ་རྣམས་ཀྱིས་ནི་སྡུག་བསྔལ་ཀུན། །འབྱུང་
བའི་ངན་འགྲོ་ཡང་དག་ཞི། །བདག་ཉིད་ཆེན་པོ་ཁྱེད་རྣམས་ཀྱིས། །དེ་རིང་རྙེད་པ་མཉམ་
མེད་རྙེད། །གང་གི་ཁྱེད་རྣམས་རྒྱལ་བ་ཀུན། །བདག་ཉིད་ཆེན་པོ་སྲས་བཅས་ཀྱིས། །བསྟན་
འདི་ཀུན་ལ་ཡོངས་སུ་བཟུང་། །གནས་པ་སྐྱེ་བ་ཉིད་དུ་འགྱུར། །དེ་ཡིས་ཁྱེད་རྣམས་ཐེག་
བུ
241



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
)
】
ཆེན་ལ། །ལེགས་པར་སྐྱེ་བ་ཉིད་དུ་འགྱུར། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་
འདི་ནི་དཔལ་དང་ལྡན། །གང་གིས་ཁྱེད་རྣམས་འགྲོ་འགྱུར་བས། །དེ་བཞིན་གཤེགས་
པར་འགྱུར་བ་ཡིན། །ཞེས་འཇིག་རྟེན་དུ་ཨུ་དུམ་ཝ་རའི་མེ་ཏོག་ཏུ་དཔེར་མཚོན་ནས།
སྒྲོན་བསྐལ་འབྱུང་བ་ཤིན་ཏུ་དཀོན། དེ་ལས་ཀྱང་སངས་རྒྱས་འབྱུང་བའི་དུས་ཡུན་ཐུང་
བ་སྲིད་མཐའ་ཙམ་ཡིན། དེ་ལས་ཀྱང་གྲངས་མེད་གསུམ་ལ་ཚོགས་བསགས་པ་སོགས་ལ་མི་
བལྟོས་པར་སྙིགས་དུས་ཀྱི་ཚེ་ཐུང་གཅིག་ལ་གྲོལ་ལམ་སྟེར་བའི་རྡོ་རྗེ་ཐེག་པའི་ལམ་སྟོན་
པ་ཆེས་ཆེར་དཀོན་ཏེ། བསྟན་པ་འདིའི་དབང་དུ་བྱས་ཀྱང་བདག་ཅག་གི་སྟོན་པ་འདི་
ཁོ་ན་མ་གཏོགས་དངོས་སུ་ཡོངས་གྲགས་ལ་སྔགས་མ་གསུངས་པས། འདུས་པའི་རྒྱུད་ལས་
གསུངས་པ་ལྟར། སངས་རྒྱས་ལས་ཀྱང་དཀོན་པའི་རྡོ་རྗེའི་ཐེག་པ་འདི་ཉིད་ཀྱི་དཀྱིལ་
འཁོར་མཐོང་བ་ཙམ་གྱིས་བསྐལ་བ་བྱེ་བར་བསགས་པའི་སྡིག་སྒྲིབ་མ་ལུས་པ་ཟད་པར་
འགྱུར་ལ། ཡོན་ཏན་གྲགས་པ་མཐའ་ཡས་པ་སྤྱོད་པའི་ཚུལ་ལ་གནས་པ་ན། ཕན་ཡོན་
ཤིན་ཏུ་ཆེ་བ་ལྟ་ཅི་སྨོས། སྔགས་བཟླས་བརྗོད་ལ་སོགས་པར་འཇུག་ན་མྱ་ངན་ལས་འདས་
པའི་གོ་འཕང་བླ་ན་མེད་པ་འགྲུབ་པར་གདོན་མི་ཟ་བས། དེའི་ཕྱིར་ཁྱེད་རང་རྣམས་
ཀྱིས་ད་རེས་ཤིན་ཏུ་རྙེད་དཀའ་བ་མཉམ་པ་མེད་པ་ལ་དེ་རིང་འཇུག་བཞིན་པ་དང་། སང་
ཉིན་དབང་དངོས་གཞིའི་སྐབས་སུ་དངོས་སུ་ཞུགས་པ་ཡིན་པས། རྡོ་རྗེ་མི་འགྱུར་བའི་
ལམ་མཆོག་འདིར་བརྟེན་ནས་མྱུར་བ་མྱུར་དུ་ཐམས་ཅད་མཁྱེན་པའི་ཡེ་ཤེས་དཔལ་ཆེན་
པོ་བརྙེས་པར་འགྱུར་བས། ཡིད་ཆེས་དང་བཅས་དགའ་སྤྲོ་ཆེན་པོ་སྐྱེ་བར་མཛོད་ཅིག ། །
རྨི་ལམ་བརྟག་པ། རྨི་ལམ་བརྟག་པ་ལ་སྔགས་ཀྱི་བྱིན་གྱིས་བརླབས་པའི་རྩྭ་ཀུ་ཤ་ཆེ་
བ་སྟན་དང་ཆུང་བ་སྔས་སུ་བཅུག་ནས། མགོ་བླ་མ་ལ་སྟོན་པའམ་ཡང་ན་དཀྱིལ་འཁོར་
གྱི་ཕྱོགས་སུ་བསྟན་ཏེ། ནམ་གྱི་ཆ་བཞིར་བགོས། ཐོག་མ་རྣམས་སུ་རླུང་མཁྲིས་བད་ཀན་
གྱིས་གནོད་པའི་དུས་ཡིན་པས་རྨི་ལམ་ལ་བརྟག་པ་ཆེར་མི་འདུག ཐ་མའི་ཆ་དེ་ལ་གང་
རྨིས་པ་དེ་ནི་ཡིད་དུ་བཟུང་ནས་ང་ལ་སྨྲོས་ཤིག་ཅེས་ནས་རྨི་ལམ་བརྟག་པའི་སྔགས་ཀྱི་
242



བཀའ་སློབ་ཟིན་བྲིས་ཕྱོགས་བསྒྲིགས།
རྗེས་ཟློས་མཛད་པའོ། །དེ་ནས་སྟ་གོན་གྱི་རིམ་པ་རྫོགས་པའི་མཎྜལ་འབུལ་བའོ། །
གཉིས་པ། དབང་བདུན་སྐབས་ཀྱི་བཀའ་སློབ།
ཁར་སང་རྨི་ལམ་བརྟག་པར་གདམས་པ་ལྟར་ཁྱེད་རང་རྣམས་ཀྱིས་མདང་ནུབ་རྨི་
ལམ་ལ་ཅི་ཞིག་བྱུང་། རྨི་ལམ་སངས་རྒྱས་མཐོང་ན་ནི། །ཡོན་ཏན་རྒྱ་མཚོའི་ཕ་རོལ་སོན། །
གསུངས་པ་ལྟར། རྨི་ལམ་དུ་སངས་རྒྱས་དང་བྱང་ཆུབ་སེམས་དཔའ་ལ་སོགས་པའི་སྐུ་
གཟུགས་མཐོང་བ་དང་། རང་གི་བླ་མ་དང་དགེ་བའི་བཤེས་གཉེན་ལ་མཇལ་བ། མགོ་
ལ་གདུགས་བསྐོར་བ། ཁྲིའི་སྟེང་དུ་འདུག་པ་སོགས་དེ་ལྟ་བུ་རྨིས་ན་མཆོག་གི་དངོས་
གྲུབ་ཐོབ་པའི་རྟགས་ཡིན། མེ་ཏོག་སྣ་ཚོགས་པ་རྨིས་པ་དང༌། འཇའ་དང་འོད་ཀྱི་གུར་
ཁྱིམ་རྨིས་པ། སངས་རྒྱས་དང་བྱང་ཆུབ་སེམས་དཔའི་མཚན་བརྗོད་པ་རྨིས་ན། དངོས་
གྲུབ་གང་ཡང་རུང་བ་ཞིག་འགྲུབ་པའི་རྟགས་ཡིན། རང་ལ་གོས་མེད་པར་བོང་བུ་གྲྭ་བ་
ལ་ཞོན་པ་དང་། བྱེ་མ་དང་ཐལ་ཕུང་གི་རི་ལ་འཛེགས་པ་དང་། མི་ནག་པོ་དང་བུད་མེད་
ནག་པོ་ལ་སོགས་པས་རང་ལ་བརྡུང་བ་དང་རྡེག་པ་ལ་སོགས་རྨིས་ན་བར་ཆད་འབྱུང་
བའི་ངོ་ཡིན། སྤྱིར་ན་རྨི་ལམ་ནི་སྟོང་བ་ཉིད་ཀྱི་རྫུན་དཔེ་ཡིན་པས་ངེས་པ་མེད་མོད། འོན་
ཀྱང་རྨི་ལམ་ཡག་པོ་ཞིག་རྨིས་ན། དེ་ལ་ཆགས་ཞེན་མེད་པར་དགའ་བ་སྒོམས། རྨི་ལམ་
ངན་པ་རེ་བྱུང་ནའང་དེ་ཟློག་པའི་ཐབས་ཡོད་པས་རྣམ་རྟོག་བྱེད་མི་དགོས། ཟློག་པའི་
ཐབས་ལ་སྔོན་རྒྱ་གར་འཕགས་པའི་ཡུལ་དུ་དབང་བསྐུར་བའི་སྣོད་དུ་མི་རུང་བ་ལྟ་བུའི་
རྨི་ལམ་ངན་པ་བྱུང་ན། བླ་སློབ་གཉིས་ཀས་བསྙེན་པ་གསོག་པ་དང་སྦྱིན་སྲེག་བླུག་པའམ།
ཡང་ན་བླ་མས་བགེགས་ལ་གཏོར་མ་སྦྱིན་པ་སོགས་ཀྱི་སྒོ་ནས་ཟློག་པ་ཡོད། ངས་ཁར་
སང་སྤྱི་ཁྱབ་ཀྱི་དབང་གི་དོན་དུ་སྟ་གོན་གཅིག་པུ་མ་ཡིན་པར་དབང་བསྐུར་བ་ལ་བར་དུ་
གཅོད་པའི་བགེགས་ཐམས་ཅད་ལ་གཏོར་མ་བྱིན་ནས་བསྐྲད་སོང་བ་ཡིན། དེ་རིང་སྟོང་
བ་ཉིད་ཀྱི་ལྟ་བས་རྒྱས་བཏབ། སྟོང་ཉིད་ཀྱི་ལྟ་བས་རྒྱས་བཏབ་ན་དགྲ་བགེགས་ལ་སོགས་
343



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་གང་གིས་ཀྱང་མི་ཚུགས་པར། བར་ཆད་ལ་སོགས་ཞི་བར་འགྱུར། དེའི་སྟེང་ནས་བླ་མས་
བསང་བ་བྱས་ཏེ། ཁྱེད་རང་རྣམས་ལ་དབང་བསྐུར་ཟབ་མོ་བགྱིད་པ་ལ་བར་དུ་གཅོད་པའི་
བགེགས་ཀྱི་ཚོགས་ཐམས་ཅད་རྒྱ་མཚོ་ཆེན་པོའི་ཕ་རོལ་ཏུ་བསྐྲད་སོང་སྙམ་པའི་མོས་པ་
མཛོད་ཅིག །དེ་ནས་བླ་མ་དང་བཅོམ་ལྡན་འདས་དཔལ་དུས་ཀྱི་འཁོར་ལོ་དབྱེར་མི་ཕྱེད་
པ་བཅོམ་ལྡན་འདས་དུས་ཀྱི་འཁོར་ལོའི་སྨིན་བྱེད་དབང་གི་རིམ་པ་བྱིས་པ་ལྟར་འཇུག་
པའི་དབང་བདུན་ཞུ་བའི་ཡོན་དུ་རང་གཞན་སྐྱེ་འཕགས་ཡོངས་ཀྱི་ལུས་ལོངས་སྤྱོད་
དུས་གསུམ་བསགས་པའི་དགེ་ཚོགས་འབྲས་བུ་དང་བཅས་པ་ལྟོས་པ་མེད་པར་འབུལ་
སྙམ་པར་མཛོད་ལ་མཎྜལ་འབུལ་བར་ཞུ། །
འོ། ལགས་སོ། །དེ་ཡང་མཉམ་མེད་ཇོ་བོ་ཆེན་པོས། ཚེ་ནི་ཡུན་ཐུང་ཤེས་བྱའི་རྣམ་པ་
མང་། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ངང་བས་ཆུ་ལས་འོ་མ་ལེན་པ་ལྟར། །རང་གི་
འདོད་པ་དང་དུ་བླང་བར་བྱ། །ཞེས་གསུངས་པས། རང་ཅག་རྣམས་ལ་ད་རེས་དལ་འབྱོར་
གྱི་རྟེན་བཟང་བོ་ཐོབ། ཡིན་ནའང་དལ་རྟེན་འདི་ཡུན་རིང་དུ་མི་གནས་པ་དང་། འཆི་
རྐྱེན་མང་ཞིང་ནམ་འཆི་ལ་ངེས་པ་མེད་པ་ཁར་སང་གོང་དུ་བཤད་པ་ལྟར་རེད། ཚེ་ནི་ཡུན་
ཐུང་ཤེས་བྱ་ལ་རྣམ་པ་མང་ཞེས་མདོ་སྔགས་རིག་གནས་ལ་སོགས་ཐམས་ཅད་ཐུགས་སུ་
ཆུད་པ་ཞིག་བྱེད་དགོས་ན། དུས་ཡུན་ཧ་ཅང་རིང་བོ་ཞིག་མེད་ན་དུས་ཡུན་ཐུང་ངུའི་ནང་
དུ་ཤེས་མི་ཐུབ། ཐུན་མོང་གི་ཤེས་བྱ་ལ་རྣམ་པ་མང་བས། དེ་ལ་སེམས་འཁོར་ནས་བསྡད་
ན། དངོས་སུ་ཆོས་སྒྲུབ་པ་ལ་ཡུན་རིང་གི་ཁོམ་པོ་མེད། ང་ཚོས་རང་སྟེང་དུ་འདང་ཞིག་
རྒྱོབ་དང་། ལོ་བརྒྱད་ཅུར་འདུག་རྒྱུའི་དབང་དུ་བྱས་རུང་། བརྒྱད་ཅུའི་ཕྱེད་བཞི་བཅུ་ལ་
ཕལ་ཆེར་གཉིད་དགོས་པ་དང་། འགྲོ་འཆག་ཉལ་འདུག་ཟས་ཟ་མ་ཟ་བ་ལ་སོགས་པའི་
དུས་ཚོད་འཐེན་ན། ཆོས་སྒྲུབ་པའི་ཁོམ་པོ་ལོ་བཞི་བཅུ་ཡང་མེད། ད་དུང་བྱ་བ་སྣ་ཚོགས་
པ་རེ་བྱུང་ན་ཆོས་སྒྲུབ་པའི་དུས་ཡུན་ཤིན་ཏུ་ཐུང་བ་དང་། ཤེས་བྱ་ལ་རྣམ་པ་མང་། དེའི་
སྟབས་ངང་བས་ཆུ་ལས་འོ་མ་ལེན་པ་བཞིན་དུ་འཇིག་རྟེན་དང་ཆོས་གཉིས་ཀྱི་ནང་ནས་
241



བཀའ་སློབ་ཟིན་བྲིས་ཕྱོགས་བསྒྲིགས།
འཇིག་རྟེན་གྱི་བྱ་བ་དོར་ཏེ། ཆོས་དང་ཚེ་ཕྱི་མ་ཕན་ཆད་ཀྱི་དོན་གང་ཡིན་པ་དེ་ཉམས་
སུ་ལེན་དགོས་པར་གསུངས་པ་རེད། སྤྱིར་ན་བདག་ཅག་གི་སྟོན་པ་ཐུབ་པའི་དབང་བོ་
ཐུགས་རྗེ་ཅན་དེ་ཉིད་ཀྱིས་ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་གི་གཉེན་པོར་ཆོས་
ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པ་དེ་ཐམས་ཅད་ཚུར་བསྡུས་ན། གསུང་རབ་ཡན་
ལག་བཅུ་གཉིས་དང་། དེ་ཡང་ཚུར་བསྡུས་ན་སྡེ་སྣོད་གསུམ་དང་རྒྱུད་སྡེ་བཞི་སོགས་སུ་
འདུ། མདོ་ལང་ཀར་གཤེགས་པ་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་དུ་ནི་ཉན་
ཐོས་ཐེག །དེ་བཞིན་གཤེགས་དང་རང་རྒྱལ་གྱི། །ཐེག་པ་འདི་དག་ངས་བཤད་དོ། །ཞེས་
ཐེག་པ་གསུམ་པོ་གང་ཡིན་ནའང་སངས་རྒྱས་བཅོམ་ལྡན་འདས་ཀྱི་གསུང་གཞིར་བཟུང་
བའི་ཐེག་པ་ཁོ་ན་རེད། དེའི་ནང་ནས་ཀྱང་རྒྱལ་བ་མི་ཕམ་མགོན་པོས། དམིགས་པ་ཆེ་
བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་འགྲུས་བརྩོན་པ་
དང་། །ཐབས་ལ་མཁས་པར་གྱུར་བ་དང་། །ཡང་དག་འགྲུབ་པ་ཆེན་པོ་དང་། །སངས་རྒྱས་
འཕྲིན་ལས་ཆེན་པོ་སྟེ། །ཆེན་པོ་འདི་དག་ལྡན་པའི་ཕྱིར། །ཐེག་ཆེན་ཞེས་ནི་ངེས་པར་
བརྗོད། །ཅེས་གསུངས་པ་ལྟར། མངོན་པར་བྱང་ཆུབ་པ་དང་མྱ་ངན་ལས་འདས་པ་ལ་
སོགས་པའི་འཕྲིན་ལས་ཆེན་པོ་བདུན་དང་ལྡན་པའི་བྱང་ཆུབ་སེམས་དཔའི་ཐེག་པ་ནི།
ཐེག་པ་གསུམ་གྱི་ནང་ནས་མཆོག་ཏུ་གྱུར་བ་ཡིན། ཐེག་ཆེན་ལ་ཡང་རྒྱུ་ཕ་རོལ་ཏུ་ཕྱིན་པའི་
ཐེག་པ་དང་། འབྲས་བུ་གསང་སྔགས་རྡོ་རྗེ་ཐེག་པ་གཉིས་ཡོད་པ་ལས། རྗེ་ཐམས་ཅད་
མཁྱེན་པས། འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་
ཐེག །རྣམ་པ་གཉིས་ཡོད་གསང་སྔགས་ཕར་ཕྱིན་ལས། །ཤིན་ཏུ་ཁྱད་པར་འཕགས་པ་
ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ལ་གྲགས། །ཅེས་གསུངས་པ་ལྟར། སྔགས་ཀྱི་ཐེག་པ་
ནི་དེའི་ནང་ནས་ཀྱང་ཆེས་མཆོག་ཏུ་གྱུར་བ་རེད། སངས་རྒྱས་པ་ལ་སྔགས་ཀྱི་ཐེག་པ་
འདི་ལ་མ་བརྟེན་པར་འཚང་རྒྱ་ཚུལ་མེད་པ་ཡིན། དེའི་སྟབས་ཀྱིས་གསང་བ་སྤྱི་རྒྱུད་སོགས་
ན། སྐུ་གསུང་ཐུགས་ཀྱི་རྡོ་རྗེ་ཉིད། །དུས་གསུམ་འབྱུང་བའི་སངས་རྒྱས་རྣམས། །རྡོ་རྗེ་
2:45



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྔགས་ཀྱི་མཐུ་ཡིས་ནི། །ཡེ་ཤེས་མཉམ་མེད་ཡང་དག་བརྙེས། །ཞེས་གསུངས་པས། དུས་
གསུམ་གྱི་སངས་རྒྱས་ཐམས་ཅད་ཟབ་མོ་རྡོ་རྗེ་ཐེག་པ་འདི་ལ་བརྟེན་ནས་མངོན་པར་
རྫོགས་པར་སངས་རྒྱས་པ་ཤ་སྟག་ཡིན་པས། དེས་ན་རང་རེ་རྣམས་ཀྱིས་ཀྱང་གསང་སྔགས་
རྡོ་རྗེ་ཐེག་པ་ད་ལྟ་ཉན་རྒྱུ་བྱུང་བ་ནི་ཤིན་ཏུ་ནས་ཀྱང་སྐལ་བ་བཟང་བོ་སྟེ། ད་རེས་འདིའི་
སྟེང་ནས་གསང་སྔགས་རྡོ་རྗེ་ཐེག་པ་ལ་བརྟེན་ནས་ཚེ་ཕྱི་མ་ཕན་ཆད་ཀྱི་དོན་ངེས་པར་
བསྒྲུབ་དགོས་པ་རེད། །
དེ་རིང་གསན་པར་བྱ་བའི་ཆོས་ནི་ཕྱི་ནང་གི་སྦྱང་གཞི་མཐའ་དག་གཞན་དུས་ཀྱི་
འཁོར་ལོ་ལམ་རིམ་པ་གཉིས་ཀྱི་རྣལ་འབྱོར་ལ་བརྟེན་ནས་སྒྲིབ་བྲལ་དུ་བྱས་ཏེ་མཆོག་ཏུ་
མི་འགྱུར་བའི་བདེ་བ་ཆེན་པོ་དང༌། སྟོང་བ་ཉིད་ཟུང་དུ་འཇུག་པའི་བཅོམ་ལྡན་འདས་
དཔལ་དུས་ཀྱི་འཁོར་ལོའི་གོ་འཕང་བདེ་ལེགས་སུ་བསྒྲུབ་པ་ལ། ཐོག་མར་དབང་ངེས་པར་
ཐོབ་དགོས། དུས་ཀྱི་འཁོར་ལོའི་ལམ་གྱི་རིམ་པ་ལ་ཞུགས་པར་དབང་མ་ཐོབ་ན། གསང་
བ་ལུང་བསྟན་པའི་མདོ་ལས། རྒྱུད་ལ་སྦྱོར་བ་རྒྱས་པའི་ཆོས། །འཁོར་ལོ་རབ་ཏུ་བསྐོར་
བྱས་ནས། །འབྲས་བུ་ཐེག་པ་ཉེ་ལམ་ཞུགས། །ཞེས་འདི་ནི་ཉེ་ལམ་ཞེས་གསུངས་པས། རང་
གི་འབད་པས་ནུས་ན་ཚེ་གཅིག་ལུས་གཅིག་ལ་མངོན་པར་རྫོགས་པར་འཚང་རྒྱ་བའམ།
ཡང་ན་བར་དོ་ལ་ལོངས་སྤྱོད་རྫོགས་པའི་སྐུ་མངོན་དུ་བྱེད་ཐུབ། མ་མཐའ་སྐྱེ་བ་བཅུ་དྲུག་
ཚུན་ཆད་ལ་སངས་རྒྱས་ཀྱི་གོ་འཕང་མ་ཐོབ་ན་ཡང་རིམ་པར་བརྒྱུད་དེ་མྱུར་དུ་སངས་
རྒྱས་ཀྱི་གོ་འཕང་ཐོབ་པ་ལ་སོགས་པའི་ཕན་ཡོན་དཔག་ཏུ་མེད་པ་གསུངས་ཡོད་མོད།
འོན་ཀྱང་། ཕྱག་ཆེན་ཐིག་ལེ་ལས། དང་བོ་རེ་ཞིག་གང་གི་ཚེ། །དབང་རྣམས་ཀྱི་ནི་བསྐུར་
བ་དང་། །དེ་ཚེ་གསང་ཆེན་བཤད་པ་ཡི། །ངེས་པར་སྣོད་དུ་འགྱུར་པའོ། །དབང་མེད་ན་
ནི་དངོས་གྲུབ་མེད། །ཕྱེ་མ་བཙིར་ལ་མར་མེད་ལྟར། །གང་ཞིག་རྒྱུད་ལུང་ང་རྒྱལ་གྱིས། །
དབང་བསྐུར་མེད་པར་འཆད་བྱེད་པ། །སློབ་དཔོན་སློབ་མ་ཤི་མ་ཐག །དངོས་གྲུབ་ཐོབ་
ཀྱང་དམྱལ་བར་འགྲོ། །དེ་བས་འབད་པ་དུ་མ་ཡིས། །བླ་མ་ལ་ནི་དབང་ནི་ཞུས། ཞེས་
246



བཀའ་སློབ་ཟིན་བྲིས་ཕྱོགས་བསྒྲིགས།
གསུངས་པས། དབང་མ་ཐོབ་པར་གསང་སྔགས་ཀྱི་ཆོས་ཟབ་མོ་འདི་ལྟ་བུ་ཉམས་སུ་
བླངས་ན། བར་ཆད་ཤིན་ཏུ་ཆེ་བ་དང་། བཀའ་སྲུང་དམ་ཅན་རྒྱ་མཚོ་སོ་སོ་ནས་འཕྲིན་
ལས་མི་སྒྲུབ་པ་མ་ཟད། ཐུགས་མ་མཉེས་པས་བྱ་བ་ཅི་བྱས་ཐམས་ཅད་ཆོས་སྒྲུབ་པའི་ལམ་
དུ་མི་འགྲོ། གལ་སྲིད་སློབ་མའི་སེམས་རྩེ་གཅིག་གི་དད་པའི་སྟོབས་ཀྱིས་དེ་ལས་ཆོས་
ཉན་ཀྱང་ཕྱེ་མ་བཙིར་ན་མར་མེད་པ་ལྟར་དུ་དབང་རྣམ་པར་དག་པ་ཞིག་མ་ཐོབ་ན།
མཆོག་ཐུན་མོང་གི་དངོས་གྲུབ་མི་ཐོབ་པར་གསུངས་པ་དང་། དེ་ཡང་གསང་སྔགས་འདི་
ལ་གང་བྱུང་མང་བྱུང་གི་བྱ་བ་བྱས་ན། དབང་བསྐུར་མེད་པར་འཆད་བྱེད་པ། །སློབ་དཔོན་
སློབ་མ་ཤི་མ་ཐག །དངོས་གྲུབ་ཐོབ་ཀྱང་དམྱལ་བར་འགྲོ། །ཞེས་གནས་སྐབས་སུ་དངོས་
གྲུབ་རེ་ཐོབ་ན་ཡང་མཐའ་མར་དམྱལ་བ་ལ་སོགས་སུ་འགྲོ་དགོས་པས་ཉེས་པ་ཚབས་
ཆེན་དུ་འགྱུར་རྒྱུ་རེད། དེའི་སྟབས་ཀྱིས་དེ་རིང་ཁྱེད་རྣམས་ཐོག་མར་གསང་སྔགས་ཀྱི་སྣོད་
དུ་བསྒྲུབ་པའི་ཆེད་དུ་དབང་བསྐུར་ཟབ་མོ་བྱེད་པ་ཡིན། ཁྱེད་རྣམས་ཀྱིས་ཀྱང་འདི་ལྟ་བུའི་
དབང་བསྐུར་ཐོབ་པ་ཡང་མ་སེམས་ཅན་ཐམས་ཅད་ཀྱི་དོན་དུ་ཐོབ་བྱ་བླ་ན་མ་མཆིས་
པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། དེའི་ཆེད་
དུ་བཅོམ་ལྡན་འདས་ད པ ལ་དུས་ཀྱི་འཁོར་ལོའི་ལམ་གྱི་རིམ་པ་སོགས་ལ་ཉམས་ལེན་
བྱའོ་སྙམ་དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་
གསན་ད གོས། །
གནས་ཁང་འདི་ཉིད་ཀྱང་ཐ་མལ་གྱི་རྣམ་པ་ཅན་མ་ཡིན་པར་བཅོམ་ལྡན་འདས་
དཔལ་དུས་ཀྱི་འཁོར་ལོ་དང་ངོ་བོ་དབྱེར་མི་ཕྱེད་པར་གསོལ་བ་འདེབས་ད གོས། དེ་
ལྟར་བྱས་ན་རང་ལ་དངོས་གྲུབ་མྱུར་བ་དང་དངོས་གྲུབ་བསམ་གྱིས་མི་ཁྱབ་པ་ཐོབ་པ་ལ་
དོགས་པ་མི་དགོས། དེས་ན་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་དཔལ་དུས་
ཀྱི་འཁོར་ལོའི་དབང་གི་རིམ་པ་རྣམས་ཞུ་བའི་ཕྱིར་དུ་གསོལ་བ་འདེབས་དགོས་པ་ཡིན།
འདི་ལ་སྔགས་ཀྱི་གསོལ་བ་འདེབས་པ་དང་སྔགས་དེ་ཉིད་བོད་སྐད་དུ་བསྒྱུར་ནས་གསོལ་
247



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ་འདེབས་ཚུལ། གཉིས་ཀའི་སྒོ་ནས་ག སོལ་བ་འདེབས་ཚུལ་སོགས་གསུངས་ཡོད། འོན་
ཀྱང་རང་རེ་བཀྲ་ཤིས་འཁྱིལ་དུ་དར་བའི་དབང་ཆོག་གི་ནང་དུ་སྔགས་ཀྱི་དོན་དེ་བོད་
སྐད་དུ་བསྒྱུར་བ་དེའི་རྗེས་ཟློས་བྱས་ན་ཆོག་པར་གསུངས་ཡོད་པས། དེ་ལྟར་བླ་མ་དང་
དཀྱིལ་འཁོར་ཐ་མི་དད་པ་ལ་དཀྱིལ་འཁོར་དུ་འཇུག་པའི་དོན་དུ་གསོལ་བ་འདེབས་པའི་
རྗེས་ཟློས་མཛད་པའོ། །ཚིགས་བཅད་དེའི་དོན་ནི། དཔེར་ན་རྒྱ་མཚོ་སོགས་ན་ཆུ་སྲིན་
འཇིགས་སུ་རུང་བ་མང་བོ་གནས་པས། དེར་བགྲོད་པ་ལ་སྲོག་གི་ཉེན་ཁ་ཡོད་པ་བཞིན་དུ་
རང་ཅག་རྣམས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིར་ཉོན་མོངས་ཀྱི་ཆུ་སྲིན་ན་
ཀྲ་ལ་སོགས་འཇིགས་སུ་རུང་བའི་སྲིད་པའི་མཚོ་འདི་ལས་ཕ་རོལ་ཏུ་སྒྲོལ་ཐུབ་ན་ཅི་མ་
རུང་། དེ་ལས་སྒྲོལ་བ་ལ་བདག་གི་སྟོན་པ་དགའ་བ་ཆེན་པོ་སྟེ། རྡོ་རྗེ་འཆང་ཁྱོད་ཀྱིས་
བྱང་ཆུབ་ཆེན་པོའི་ཚུལ་བསྟན་པ་མགོན་པོ་ཆེན་པོ་ཁྱོད་ལ་བདག་སྙིང་ཐག་པ་ནས་ཕྱག་
འཚལ་ལོ། །དམ་ཚིག་དེ་ཉིད་བདག་ལ་སྩོལ། བྱང་ཆུབ་ཀྱི་སེམས་རིན་པོ་ཆེ་ཡང་བདག་
ལ་སྩོལ་ཅིག སངས་རྒྱས་དང་ཆོས་དགེ་འདུན་དེ་སྐྱབས་གསུམ་དག་ཀྱང་བདག་ལ་སྩོལ།
ཐར་བ་ཆེན་པོའི་གྲོང་མཆོག་ཏུ་མགོན་པོས་བདག་ནི་ཞུགས་སུ་གསོལ་ཞེས་པའོ། །
དེའི་རྗེས་སུ་ཆས་འཇུག་སྦྱིན་པ་ལ། སྔོན་གྱི་དཔེ་རུ་རྒྱལ་པོ་ཆེན་པོ་སོགས་ལ་མཇལ་
ན་རྒྱལ་པོ་ཆེན་པོ་དེའི་ཆ་བྱད་བཟུང་ནས་མཇལ་དགོས་པ་བཞིན་དཔེ་དེ་དང་མཚུངས་
པར་ཁྱེད་རང་རྣམས་དཀྱིལ་འཁོར་དུ་འཇུག་པ་ལ། དཀྱིལ་འཁོར་གྱི་ལྷ་རྣམས་ཀྱི་རྣམ་
པ་བཟུང་ནས་དཀྱིལ་འཁོར་དུ་འཇུག་དགོས་པ་དང་། ཡང་ན་གསང་སྔགས་ཀྱི་སྐབས་
འདིར་གང་ཡིན་ན་སྤངས་པ་ལྷ་དང་མི་འབྲལ་བ་ཞིག་བྱེད་དགོས། དེས་ན་འདིར་བླ་མའི་
ཞལ་ནས་དུས་ཀྱི་འཁོར་ལོ་ཡབ་ཡུམ་དུ་བསྐྱེད་དགོས་པ་ཡིན་པས། ཁྱེད་རང་རྣམས་ཀྱིས་
ལྷའི་རྣམ་པ་འཛིན་དགོས་པ་ཡིན། ཁྱེད་རང་རྣམས་ཀྱིས་ལྷའི་རྣམ་པ་འཛིན་དགོས་པ་
སེམས་ལ་བཟུང་ནས། ངོ་བོ་ལྷའི་བདེ་སྟོང་གཉིས་མེད་ཀྱི་ཡེ་ཤེས་ཡིན་པ་ལ། རྣམ་པ་ལྷ་
རྫས་ཀྱི་གོས་ཀྱི་སྨད་གཡོགས་རེ་ཕུལ་བྱུང་སྙམ་པའི་མོས་པ་མཛོད་ཅིག ངོ་བོ་བདེ་སྟོང་
248



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་མེད་ཀྱི་ཡེ་ཤེས་ཡིན་པ་ལ། ལྷ་རྫས་གོས་ཀྱི་སྟོད་གཡོགས་རེ་ཕུལ་བྱུང་སྙམ་པའི་
མོས་པ་མཛོད་ཅིག ངོ་བོ་བདེ་སྟོང་གཉིས་མེད་ཀྱི་ཡེ་ཤེས་ཡིན་པ་ལ། རྣམ་པ་ལྷ་རྫས་ཀྱི་
གོས་ཀྱི་གཙུག་ཏོར་རེ་ཕུལ་བྱུང་སྙམ་པའི་མོས་པ་མཛོད་ཅིག དཀྱིལ་འཁོར་དུ་འཇུག་པའི་
ཕྱག་རྟེན་དུ་རིགས་ལྔའི་ཡེ་ཤེས་ཀྱི་རང་བཞིན་གྱི་ཁ་དོག་སྣ་ལྔ་རེའི་མེ་ཏོག་གི་ཕྲེང་བ་རེ་
ཕུལ་བྱུང་སྙམ་པའི་མོས་པ་མཛོད་ཅིག བྱང་སྔགས་ཀྱི་སྡོམ་པ་འཛིན་པ་སྟ་གོན་གྱི་སྐབས་
དང་མཚུངས་སོ། །
དེའི་རྗེས་སུ་བརྟུལ་ཞུགས་སྒྲུབ་པ་ནི། སྲོག་གཅོད་པ་སོགས་སྡིག་པ་ལྔ་དང་། ལུས་
ལ་མེ་ལྔ་བརྟེན་པ་སོགས་ཉེས་པའི་སྡིག་པ་ལྔ། མཆོད་རྟེན་བཤིག་པ་སོགས་གསོད་པ་ལྔ་
དང་། དམ་ཆོས་ལ་འཁུ་བ་སོགས་འཁུ་བ་ལྔ། གཟུགས་ལ་ཆགས་པ་སོགས་ཆགས་པ་ལྔ་
སྟེ་སྡོམ་པས་ཉི་ཤུ་རྩ་ལྔ་གསུངས་སོ། །དེ་བསྒྲག་པ་ལ་གསན་པར་ཞུ། བླ་མས་བརྟུལ་ཞུགས་
ཉེར་ལྔ་བསྒྲགས་པ་བཞིན་ཁྱེད་རང་རྣམས་ཀྱིས་དེ་བཞིན་བདག་གིས་བསྐྱངས་པར་བགྱིའོ་
སྙམ་དུ་བརྟུལ་ཞུགས་ཉེར་ལྔ་ཁས་ལེན་གྱི་རྗེས་ཟློས་མཛད་པའོ། ། །
དེའི་རྗེས་སུ་སོ་ཤིང་འདོར་བ་དང་རྣལ་འབྱོར་གྱི་སེམས་བསྐྱེད་པའོ། །དེ་ཡང་ཡོལ་
བའི་ནང་དུ་འཇུག་པ་ལ། ཕྱག་ལེན་ལ་ཡོལ་བ་བསལ་བ་དང་སྒོམ་དོན་ལ་དཀྱིལ་འཁོར་
གྱི་ཤར་སྒོ་ཧར་གྱིས་ཕྱེ་བའི་ནང་དུ་སློབ་མ་ཁྱེད་རང་རྣམས་ཞུགས་སོང་སྙམ་པའི་མོས་
པ་མཛོད་ཅིག ཁྱེད་སློབ་མ་རྣམས་དཀྱིལ་འཁོར་གྱི་ནང་དུ་ཞུགས། དཀྱིལ་འཁོར་བའི་
ལྷ་ཚོགས་ལ་བསྐོར་བ་ལན་གསུམ་བྱས་པའི་མོས་པ་དང་བཅས་དེའི་སྔགས་ཀྱི་རྗེས་ཟློས་
མཛད་པའོ། །
སྤྱིར་ན་དུས་འཁོར་འདི་མ་རྒྱུད་དུ་གཏོགས་པ་ཡིན་པས། མ་རྒྱུད་ཕལ་ཆེར་གཡོན་
བསྐོར་བྱེད་དགོས་པ་ལྟ་བུ་ཞིག་རེད་དེ། འདི་ལ་བདེ་མཆོག་གི་སྐོར་གཡོན་བསྐོར་བྱེད་རྒྱུ་
མ་གཏོགས་གཞན་པ་ཚོ་ལ་དེང་སང་གཡོན་བསྐོར་མི་བྱེད། ལྷག་པར་དུ་དུས་འཁོར་འདི་
ལ་སྒོ་ཕྱོགས་ཡིན་ནའང་འདྲ། བསང་བ་བྱེད་ན་གཡས་བསྐོར་གྱི་བསང་བ་བྱེད་རྒྱུ་ལས་
249



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
2
མ་རྒྱུད་ལྟར་གཡོན་བསྐོར་མི་བྱེད། སྐྱབས་མགོན་སྣང་བ་མཐའ་ཡས་ཁོང་གི་ཕྱག་ལེན་
དང་ཁོང་ཨ་ལགས་རྡོ་རྗེ་འཆང་དང་དགོན་པ་བཀྲ་ཤིས་འཁྱིལ་ཚང་གི་ཕྱག་ལེན་ཀུན་
ལ་བསང་བ་གཡོན་བསྐོར་མཛད་སྲོལ་མེད། དེའི་རྗེས་སུ་སྦྱངས་པ་ཡང་དེ་དང་མཚུངས་
པ་ཡིན། སྤྱིར་སྦྱངས་པ་འདི་ལ་གཡས་བསྐོར་གཡོན་བསྐོར་གྱི་བཤད་ཚུལ་མང་བོ་ཞིག་
ཡོད་མོད་དེ། ང་ཚོ་ཕལ་ཆེར་གྱིས་སྦྱངས་པའི་སྐབས་སུ་གཡོན་བསྐོར་ཐེངས་གཅིག་དང་
གཡས་བསྐོར་ཐེངས་གཉིས་ཏེ་བསྐོར་བ་གསུམ་བྱེད་ཀྱི་ཡོད་པ་ནི་ཕྱག་ལེན་ཡིན། །
ཡེ་ཤེས་པ་ཕབ་ནས་བདེན་སྟོབས་བརྗོད་པ། ཡེ་ཤེས་པ་འབེབས་པའི་སྐབས་སུ་ཌ་
མ་རུ་གཡུག་ན་ཡོངས་གྲགས་ལ་རྔ་མ་བཙན་གཅོད་བྱེད་ཀྱང་འདིར་བཙན་གཅོད་མི་
བྱེད་པ་སོགས་ཕྱག་ལེན་ཡིན། དུས་འཁོར་གྱི་སྐབས་འདིར་ཐུན་མོང་མ་ཡིན་པ་ཞིག་ལ་
རིགས་དྲུག་གི་སྲུང་བ་བྱེད་དགོས་པས། བགེགས་གཏོར་ན་ཡང་། རང་གི་ཐུགས་ཀའི་ཧཱུྃ་
ལས་ཟེར་ན་མི་ཆོག་པ་མེད་དེ། ཐུགས་ཀ་སྒྲ་གཅན་གྱི་དཀྱིལ་འཁོར་གྱི་སྟེང་དུ་ཧཱུྃ་ཡིག་
ཡོད། ཡིན་ནའང་ཁོང་པཎ་ཆེན་ཐམས་ཅད་མཁྱེན་པའི་ཕྱག་ལེན་དུ་རང་གི་རྡོ་རྗེ་རྣམས་
ལས་འོད་ཟེར་འཕྲོས་ཞེས་གསུངས་པ་དང་། རྡོ་རྗེ་རྣམས་གང་ཞེ་ན་རིགས་དྲུག་གི་རྡོ་རྗེ་
དྲུག་ལ་བཞེད་པ་ཡིན། འདིའི་སྐབས་སུ་ཁ་དོག་འདྲི་བ་དེ་ཡང་དག་སྣང་ཅན་ལ་ལར་
མཐོང་སྣང་མི་འདྲ་བ་འཆར་རྒྱུ་ཡོད་པ་མ་ཟད། སྔོན་ཡིན་ན་ཡེ་ཤེས་པ་ཕབ་ཚེ་ལྷ་འབབ་
འབབ་བྱེད་པ་མང་བོ་ཡོད། དེང་སང་ཡང་ཡུལ་ཕྱོགས་གཞན་ན་དེ་འདྲ་ཡོད་པར་བཤད།
འོན་ཀྱང་རང་དགོན་འདི་ལ་མཚོན་ན་ཀུན་མཁྱེན་འཇིགས་མེད་དབང་བོ་ཚང་གིས་
བཀག་ཡོད་པས། ཁོང་གི་བྱིན་རླབས་ཀྱིས་ཡེ་ཤེས་པ་བབས་ཚེ་གཡོ་འགུལ་བྱེད་རྒྱུ་སོགས་
མེད་པ་བཀྲ་ཤིས་འཁྱིལ་ཚང་གི་ཕྱག་ལེན་ཡིན། གང་ལྟར་ཁྱེད་རང་རྣམས་ཀྱིས་མིག་དར་
ཅུང་ཟད་གྲོལ་ནས་དཀྱིལ་འཁོར་གྱི་སྟེང་གི་བར་སྣང་ལ་གཟིགས་དང་། མིག་ལམ་དུ་ཅི་ཞིག་
སྣང་། དཀར་པོ་མཐོང་ན་ཞི་བའི་དངོས་གྲུབ། དམར་པོ་མཐོང་ན་དབང་གི་དངོས་གྲུབ།
སེར་བོ་མཐོང་ན་རྒྱས་པའི་དངོས་གྲུབ། ལྗང་ཁུ་དང་མཐིང་ག་སོགས་མཐོང་ན་ལས་
པ་:
250



བཀའ་སློབ་ཟིན་བྲིས་ཕྱོགས་བསྒྲིགས།
རབ་འབྱམས་འགྲུབ་པའི་ལྟས་སུ་ཤེས་པར་བྱའོ། །
འདིའི་དཀྱིལ་འཁོར་རྡུལ་མཚོན་གྱི་དཀྱིལ་འཁོར་ཡིན་པས། མེ་ཏོག་འདོར་མི་ཐུབ།
དེའི་སྟབས་ཀྱིས་རྒྱལ་མཆོག་བསྐལ་བཟང་རྒྱ་མཚོ་དང་པཎ་ཆེན་དཔལ་ལྡན་ཡེ་ཤེས་
སོགས་ཐམས་ཅད་ཀྱི་ཕྱག་ལེན་དུ་རྣམ་རྒྱལ་ཆེན་པོའི་བུམ་པ་སྟེགས་ཀྱི་འོག་ཏུ་བཞག་
ནས། དེའི་སྟེང་དུ་རྣམ་རྒྱལ་ཆེན་པོའི་དུང་བཞག དེའི་སྟེང་དུ་གཟུགས་བཀོད་པ་ལ་མེ་
ཏོག་འདོར་བའི་ཕྱག་ལེན་གནང་བཞིན་ཡོད། མེ་ཏོག་འདོར་ས་ཡང་དཀྱིལ་འཁོར་གྱི་
ཤར་སྒོ་ནས་འདོར་རྒྱུ་དང་། བླ་མའི་མདུན་ནས་འདོར་ལུགས་བཅས་ཕྱག་ལེན་གཉིས་
ཡོད། གཙོ་བོར་གྱུར་བ་ནི་དཀྱིལ་འཁོར་གྱི་ཤར་སྒོ་ནས་དཀྱིལ་འཁོར་ལ་འདོར་བའི་མོས་
པ་དེ་མཛད་དགོས། དུས་འཁོར་འདི་ལ་ཐུན་མོང་མ་ཡིན་པའི་ཁྱད་ཆོས་མང་བོ་གསུངས་
ཡོད་དེ། དཀྱིལ་འཁོར་བཞི་ལས་གང་དུ་དབང་བསྐུར་ན་ཆོག་མི་ཆོག་ལ། རིགས་ལྡན་
ཚོས་བློས་བསླངས་ཀྱི་དཀྱིལ་འཁོར་ལ་བརྟེན་ནས་དབང་དངོས་སུ་བསྐུར་བ་དང་། རྗེས་
སུ་དེ་ལྟར་བླ་མ་ཚད་ལྡན་རེས་བློས་བསླངས་ཀྱི་དཀྱིལ་འཁོར་ལ་བརྟེན་ནས་དབང་བསྐུར་
བ་ཡང་བཤད་རྒྱུ་ཡོད། པཎ་ཆེན་ཐམས་ཅད་མཁྱེན་པ་བློ་བཟང་དཔལ་ལྡན་བསྟན་པའི་
ཉི་མ་དཔལ་བཟང་བོས་དུས་འཁོར་རས་བྲིས་ཀྱི་དཀྱིལ་འཁོར་ལ་བརྟེན་ནས་དབང་
བསྐུར་བའི་དབང་ཆོག་ཞིག་ཀྱང་མཛད་ཡོད། གང་ལྟར་འགྲེལ་ཆེན་སོགས་ན་དངོས་སུ་
གསུངས་པ་ནི་ངེས་པར་དུ་རྡུལ་མཚོན་གྱི་དཀྱིལ་འཁོར་ལ་བརྟེན་ནས་དབང་བསྐུར་བ་
མ་གཏོགས་རས་བྲིས་ཀྱི་དཀྱིལ་འཁོར་སོགས་ལ་བརྟེན་ནས་དབང་བསྐུར་མི་ཆོག་གསུངས་
ཡོད་པ་དང་། གཙོ་བོ་རྒྱུད་དང་བསྟུན་ན་ངེས་པར་དུ་རྡུལ་ཚོན་ལ་བརྟེན་དགོས། དེར་
བརྟེན་དགོས་པའི་རྒྱུ་མཚན་ནི། རྡུལ་ཚོན་གྱི་རྡུལ་རེ་རེའི་གྲངས་དང་མཉམ་པའི་དཀྱིལ་
འཁོར་བཞེངས་པའི་ཕན་ཡོན་བསམ་གྱིས་མི་ཁྱབ་པ་ཐོབ་པ་ཡིན་པས། སློབ་མ་རྣམས་
ལ་བྱིན་རླབས་དང་དངོས་གྲུབ་འགྲུབ། དེའི་སྟབས་ཀྱིས་རྡུལ་ཚོན་དེ་དཀྱིལ་འཁོར་དུ་
ལྡུག་པ་དང་། རྡུལ་ཚོན་ལ་རྡུལ་ཅུང་མང་བར་བྱས་ན། རྡུལ་རེ་རེའི་གྲངས་དང་མཉམ་
251



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་བསོད་ནམས་ཀྱི་ཚོགས་བསོག་རྒྱུ་ཡིན་པས། རང་དགོན་བཀྲ་ཤིས་འཁྱིལ་སོགས་ཀྱི་
ཕྱག་ལེན་ལ་རྡུལ་ཚོན་མཐུག་ཅི་ཐུབ་བྱེད་པའི་རྒྱུ་མཚན་ཡང་དེ་འདྲ་རེད། གང་ལྟར་ཁྱེད་
རང་རྣམས་ཀྱི་ཐུགས་སྨོན་ལ་དཀྱིལ་འཁོར་གྱི་ཤར་སྒོ་ནས་འདོར་བའི་མོས་པ་དང་བཅས་
ཏེ། སྔར་དཀྱིལ་འཁོར་དུ་འཇུག་པའི་ཕྱག་རྟེན་དུ་ཕུལ་བའི་རིགས་ལྔའི་ཡེ་ཤེས་ཀྱི་རང་
བཞིན་ཁ་དོག་སྣ་ལྔ་བའི་མེ་ཏོག་གི་འཕྲེང་བ་རེ་ཕུལ་བ་དེ་ཉིད་ཕྱག་ཐལ་མོ་སྦྱར་བའི་བར་
དུ་བཟུང་ནས། སྔགས་དེ་འདོན་པ་དང་བཅས་མེ་ཏོག་འདོར་བར་ཞུ། དེ་ནས་ཐམས་ཅད་
ཀྱིས་ལྷན་གཅིག་ཏུ་མེ་ཏོག་འདོར་བའི་མོས་པ་དང་བཅས་སྔགས་ཀྱི་རྗེས་ཟློས་མཛོད། །
དེ་ཡང་དུས་འཁོར་འདི་ལ་ཐུན་མོང་མ་ཡིན་པའི་ཁྱད་པར་ནི། དབུས་སུ་མི་བསྐྱོད་རྡོ་
རྗེ། ཤར་དུ་དོན་འགྲུབ་རྡོ་རྗེ། ལྷོར་རིན་ཆེན་རྡོ་རྗེ། ནུབ་ཏུ་ཆོས་ཀྱི་རྡོ་རྗེ། བྱང་དུ་སྣང་
མཛད་རྡོ་རྗེ། ཞེས་དང་། དེ་ལ་ཡང་གསུང་ཚུལ་གཉིས་ཡོད་དེ། དཀྱིལ་འཁོར་གྱི་ཕྱོགས་
བཞིའི་ཁ་དོག་དང་བསྟུན་པ་དང་། ཡང་ན་དཀྱིལ་འཁོར་གྱི་ནང་དུ་འོད་དཔག་མེད་བྱང་
སྒོར་བཞག་ཡོད་པས་དེ་བཞིན་དུ་གསུང་བ་ཡང་ཡོད། གང་ལྟར་བདག་གི་དབང་ཐོབ་
པའི་བརྒྱུད་པ་ཐམས་ཅད་ལ་དབུས་སུ་མི་བསྐྱོད་རྡོ་རྗེ་དང་། ཤར་དུ་དོན་འགྲུབ་རྡོ་རྗེ།
ལྷོར་རིན་ཆེན་རྡོ་རྗེ། ནུབ་ཏུ་ཆོས་ཀྱི་རྡོ་རྗེ། བྱང་དུ་སྣང་མཛད་རྡོ་རྗེ་ཞེས་ཕྱག་ལེན་དེ་
ལྟར་མཛད་པ་ཡིན།
དཀྱིལ་འཁོར་མཐོང་བའི་བདག་ཉིད་དུ་འཇུག་པ་ལ། དུས་འཁོར་གྱི་དཀྱིལ་འཁོར་
ངོ་སྟོན་པ་ལ་ཆོ་གའི་ཚིག་ན། དུས་ཀྱི་འཁོར་ལོའི་དཀྱིལ་འཁོར་མ་ལུས་པ་མངོན་སུམ་དུ་
མཐོང་བར་གྱུར་ཅེས་མཐོང་སོང་སྙམ་པའི་མོས་པ་ལས་མེད་པས། དེ་ཙམ་གྱིས་ཧ་ཅང་
བསྡུ་དྲགས་པས་སློབ་མ་རྣམས་ཀྱི་སེམས་ལ་ཅུང་འཆར་དཀའ་བ་ཞིག་རེད། དེའི་སྟབས་
ཀྱིས་འདིར་དཀྱིལ་འཁོར་ཞལ་སྟོན་གསལ་བོ་ཞིག་བྱེད་པ་ལ། མཁན་རིན་པོ་ཆེ་ངག་དབང་
ཐུབ་བསྟན་རྒྱ་མཚོའི་ཟིན་བྲིས་ན་གསུངས་ཡོད་པ་དེ་ཧ་ཅང་སྟབས་བདེ་མོ་ཁ་གསལ་བོ་
ཞིག་ཡིན་པས། ད་ལྟ་ཕྱག་ལེན་ལ་དེ་བཟུང་བ་ཡིན། ཀུན་མཁྱེན་འཇིགས་མེད་དབང་བོ་



བཀའ་སློབ་ཟིན་བྲིས་ཕྱོགས་བསྒྲིགས།
ཁོང་གི་དཀྱིལ་འཁོར་ཞལ་སྟོན་གྱི་ཕྱག་ལེན་དུས་འཁོར་སློབ་དཔོན་ངག་དབང་དོན་
འགྲུབ་ལ་གནང་། དེ་ནས་སྡེ་ཁྲི་རིན་པོ་ཆེ་འཇམ་དབྱངས་ཐུབ་བསྟན་ཉི་མས་གསན་པ་རེད།
དེར་བལྟས་ན་སྡེ་ཁྲི་རིན་པོ་ཆེས་ཀུན་མཁྱེན་འཇིགས་མེད་དབང་བོ་ཁོང་གི་མདུན་ནས་
དབང་དངོས་སུ་མ་ཐོབ་པ་འདྲ། གང་ལྟར་སྐྱབས་མཆོག་འཇིགས་མེད་དབང་བོ་ཁོང་དུས་
འཁོར་གྱི་མཚམས་ལ་བཞུགས་པ་དང་། རྗེས་སུ་དུས་འཁོར་ཁྲི་བ་བཞེས་སྐབས་སུ་དུས་
འཁོར་གྱི་ཁྲི་བ་རིམ་པས་དུས་འཁོར་དབང་ཆེན་རེ་ཐོན་དང་བཟང་ཞེས་གསུངས་པས།
དེའི་རྗེས་སུ་དུས་འཁོར་སློབ་དཔོན་ངག་དབང་དོན་འགྲུབ་ཁྲི་བ་ཡིན་སྐབས། དུས་འཁོར་
དབང་ཆེན་དུས་འཁོར་གྲྭ་ཚང་ལ་གནང་བ་སྡེ་ཁྲི་རིན་པོ་ཆེ་དང་རྗེ་ཤེས་རབ་རྒྱ་མཚོ་སོགས་
ཀྱིས་གསན་པ་རེད། ད་རེས་དཀྱིལ་འཁོར་ཞལ་སྟོན་གྱི་ཕྱག་ལེན་ཡང་དེ་ལྟར་བྱེད་རྒྱུ་ཡིན།
དཔལ་དུས་ཀྱི་འཁོར་ལོའི་དཀྱིལ་འཁོར་མཐོང་བ་ལ་དགའ་བའི་གླུ་ལེན་པའི་རྗེས་ཟློས་
དང་། དཀྱིལ་འཁོར་དུ་ཞུགས་ནས་དབང་འབུལ་བ་ལ། མཎྜལ་འབུལ་བ་དང་། གསོལ་
བ་འདེབས་པ་སོགས་ཀྱི་རྗེས་ཟློས་མཛད་པར་ཞུ།
སྦྱངས་པ་ནི་སློབ་མ་རྣམས་ལ་གྲིབ་དང་མི་གཙང་བ་ལ་སོགས་དབང་བསྐུར་བ་ལ་
ཀེག་ཏུ་བྱེད་པ་དེ་ཐམས་ཅད་སྦྱངས་པའི་དོན་ལ་འཇུག འདིའི་སྐབས་སུ་རྣམ་རྒྱལ་ཆེན་
པོའི་དུང་གཅིག་པུ་མ་གཏོགས་རྣམ་རྒྱལ་བུམ་པ་སོགས་ཕྱག་ལེན་ལ་ཁྱེར་ཡོང་གི་མེད། བུམ་
ཆུ་སྔོན་ལ་བསྡུས་ནས་རྣམ་རྒྱལ་ཆེན་པོའི་དུང་གི་ནང་དུ་ཕྱོགས་གཅིག་ཏུ་བྱས་ནས་བུམ་
པ་ཐམས་ཅད་ཀྱི་དབང་ལྷན་གཅིག་ཏུ་བསྐུར་བ་རེད། བུམ་ཆུ་ལྷར་བསྐྱེད་པའོ། ། །
དབང་བདུན་རྫོགས་པར་བསྐུར་བའི་རྗེས་སུ་དུས་གོ་བསྒྲགས་པ་ནི་དབང་ནམ་ཐོབ་
དང་དབང་གི་སྔ་ཕྱི་ཤེས་པའི་དོན་དུ་རེད། དེང་སང་སྟོན་པ་སྐུ་འཁྲུངས་པ་དང་མྱ་ངན་
ལས་འདས་ལོ་སོགས་ལ་བཞེད་ཚུལ་མང་བོ་ཞིག་འདུག་སྟེ། འདིར་མཁས་གྲུབ་ཐམས་
ཅད་མཁྱེན་པའི་བཞེད་པ་གཙོ་བོར་བཟུང་ནས་བཤད་པ་ལ། བདག་ཅག་གི་སྟོན་པ་ཐུགས་
རྗེ་ཅན་དེ་ཉིད་ཟིལ་གནོན་མེ་རྟ་ལ་སྐུ་བལྟམས་ནས་ལོ་ཉིས་སྟོང་དགུ་བརྒྱ་དང་བདུན།
253



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཉེར་དགུ་ལ་རབ་ཏུ་བྱུང་བ་ནས་ལོ་ཉིས་སྟོང་བརྒྱད་བརྒྱ་དང་བརྒྱད་ཅུ། ལོ་ལྔ་བ་ཤིང་རྟ་
ལོར་སངས་རྒྱས་པ་ནས་ལོ་ཉིས་སྟོང་བརྒྱད་བརྒྱ་དོན་བཞི་དང་། དཔལ་ལྡན་འབྲས་སྤུངས་
མཆོད་རྟེན་དུ་དུས་འཁོར་རྩ་རྒྱུད་གསུངས་ནས་ལོ་ཉིས་སྟོང་བརྒྱད་བརྒྱ་དང་ཉེར་བརྒྱད།
རིགས་ལྡན་འཇམ་དཔལ་གྲགས་པས་བསྡུས་རྒྱུད་མཛད་ནས་ལོ་གཉིས་སྟོང་གཉིས་བརྒྱ་
ཉེར་བཞི། རིགས་ལྡན་རྒྱལ་དཀས་བྱེད་རྩིས་བརྩམས་ནས་ལོ་སྟོང་དང་བརྒྱ་བཞི་བཅུ།
རིགས་ལྡན་མ་འགག་པ་ཁྲིར་བཞུགས་ནས་ལོ་དྲུག་ཅུ་རེ་བརྒྱད། བསྟན་པའི་གནས་ཚད་
ལས་ལོ་གཉིས་སྟོང་བརྒྱད་བརྒྱ་དོན་གསུམ་ཚུལ་ཁྲིམས་ཀྱི་ལེའུའི་སྟེང་ནས་སུམ་བརྒྱ་ཉེར་
བརྒྱད་ཕབ། སྟོད་འགྲེལ་ལུགས་ཀྱི་དངོས་པོའི་ལོ། དབང་ཐང་ཁམས་དང་བསྟུན་ཤིང་
ཁྱིར་གྲགས་པའི་ལོའི་ཆུ་སྟོད་ཀྱི་ཟླ་བ། བཅུ་གཉིས་བདག་པོ་ཀརྐ་ཊའི་ཁྱིམ་དུ་རྩེན་པའི་
དཀར་ཕྱོགས་སྟོང་བ་དང་བོ་བདེན་བཞིའི་ཆོས་འཁོར་བསྐོར་བའི་དུས་ཆེན། རེས་གཟའ་
བཀྲ་ཤིས་དང་སྐར་མ་སྐག་ཏེ་གསལ་བ་དང་མེ་འཕྲད་པའི་འཕེལ་སྦྱོར། སྦྱོར་ཆེན་སྐྱེ་དགུ།
དུས་སྦྱོར་རྡོ་རྗེ། སྤར་ཁ་གིན་རི་དང་སྨེ་བ་བདུན་དམར། ན་ཚོད་རྒན་པ། དུས་འཁོར་ལུགས་
ཀྱི་འབྱུང་བ་ཆུ་དང་། འདོད་ཡོན་གཟུགས། དབྱངས་འཆར་གྱི་འབྱུང་བ་རླུང་དང་འདོད་
ཡོན་རེག་བྱ། འཕྲོད་སྦྱོར་འཕེལ་བ་སྟེ། གཟའ་སྐར་ཚེས་སྦྱོར་ཕུན་སུམ་ཚོགས་པའི་དེ་རིང་
གི་ཉི་མ་འདིར་རྡོ་རྗེ་སློབ་དཔོན་གྱི་ཐ་སྙད་འཛིན་པ་བདག་འཇིགས་མེད་བསྟན་པའི་
དབང་ཕྱུག་ཅེས་འབོད་པས་སྐལ་ལྡན་དགྱེས་པའི་སློབ་ཆེན་རྣམས་ལ་དཔལ་དུས་ཀྱི་
འཁོར་ལོའི་བྱིས་པ་ལྟར་འཇུག་པའི་དབང་བདུན་རྫོགས་པར་བརྒྱུད་ལྡན་བླ་མ་དམ་པའི་
ཕྱག་བཞེས་བཞིན་བསྐུར་བ་ཁྱེད་རྣམས་ཀྱིས་ལེགས་པར་ཐོབ་པ་ཡིན། སྤྱིར་ན་དུས་གོ་
བའི་དོན་ལ་གཟའ་སྐར་འཕྲོད་སྦྱོར་སོགས་མང་བོ་བཤད་དགོས་དོན་མེད་པ་འདྲ་ཞིག་
རེད་དེ། རིག་གནས་ལ་མཁས་པ་ཚོས་རྩལ་ངོམ་པ་ཨེ་ཡིན་སྙམ་མོ། །
རྩ་ལྟུང་གི་བཤད་པ། འདི་རྒྱ་གཞུང་ཚུར་བོད་ལ་བསྒྱུར་བ་ཡིན་སྟབས་ལོ་ཙཱ་བའི་
བཟང་ངན་སོགས་ཀྱིས་བཏོན་ན་ཁ་ནང་དུ་བདེ་མོ་ཞིག་མ་རེད། འདིར་རྩ་ལྟུང་གི་རིམ་
254



བཀའ་སློབ་ཟིན་བྲིས་ཕྱོགས་བསྒྲིགས།
པ་ཇི་བཞིན་བྱས་ན། དཔལ་ལྡན་བླ་མའི་ཐུགས་དཀྲུགས་པ་དང་བོ། བླ་མའི་བཀའ་ལས་
འདའ་བ་སྟེ་བླ་མའི་གསུང་མ་བསྒྲུབས་པ་གཉིས་པ། རྡོ་རྗེ་སྤུན་གྲོགས་ལ་ཁྲོ་བ་ནི་གསུམ་
པ། སེམས་ཅན་ལ་བྱམས་པའི་སེམས་སྤངས་པ་ནི་བཞི་བ། འཛག་བདེ་གྲོལ་ལམ་དུ་བསམ་
པ་ནི་ལྔ་བ། མདོ་སྔགས་ཀྱི་ཐེག་པ་གཉིས་ལ་མཆོག་དམན་བཟུང་ནས་མདོ་ལ་སྨད་པ་བྱེད་
པ་ནི་དྲུག་པ། གསང་བ་སྣོད་མིན་ལ་བསྒྲགས་པ་བདུན་པ། ཕུང་བོ་ལྔ་ལ་ཉེས་ཤིང་དཀའ་
ཐུབ་བསྟེན་པ་ནི་བརྒྱུད་པ། སྟོང་བ་ཉིད་ཀྱི་ཚུལ་ལ་མ་དད་པ་དགུ་བ། དམ་སྡོམ་བསྲུང་
བ་ལ་ངོ་ལྐོག་བྱེད་པ་ནི་བཅུ་བ། མི་འགྱུར་བའི་བདེ་སྟོང་གི་ཡེ་ཤེས་ལ་ཐེ་ཚོམ་ཟ་བ་ནི་
བཅུ་གཅིག དག་པའི་རྣལ་འབྱོར་བ་ལ་སྐྱོན་བརྗོད་པ་ནི་བཅུ་གཉིས། ཚོགས་འཁོར་ལ་
སོགས་པ་དམ་ཚིག་གི་རྫས་ལ་མི་དད་ཅིང་། མི་གཙང་བར་བསམ་ནས་མི་བསྟེན་པ་ནི་
བཅུ་གསུམ། བུད་མེད་སྤྱི་ལ་དམིགས་ནས་སྐྱོན་བརྗོད་པ་ལ་སོགས་པ་ནི་བཅུ་བཞི་སྟེ། དེ་
ནི་རྩ་བའི་ལྟུང་བ་བཅུ་བཞིའོ། །དེ་ལྟར་རྩ་ལྟུང་བཅུ་བཞི་བོ་ངོས་བཟུང་ནས་བླ་མ་ལ་མི་
སྨོད་པ་དང་། རང་གི་དབང་ཐོབ་པའི་རྡོ་རྗེ་སྤུན་གྲོགས་སོགས་ལ་འཁུ་བར་མི་བྱེད་པ།
སྤྱིར་ན་སེམས་ཅན་ལ་བྱམས་པ་དང་སྙིང་རྗེ་སོགས་འདོར་བར་མི་བྱེད་པ་ནི་ཤིན་ཏུ་ནས་
ཀྱང་གལ་ཆེན་པོ་རེད། དེ་ལྟར་དུས་འཁོར་གྱི་སྐབས་འདིར་གསུང་བའི་རྩ་བའི་ལྟུང་བ་
བཅུ་བཞི་བོ་དང་། ཡན་ལག་གི་དམ་ཚིག་ནི། རྡོ་རྗེ་རྩེ་མོ་ལས། ཁྱོད་ཀྱིས་སྲོག་ཆགས་བསད་
མི་བྱ། །མ་བྱིན་པ་ཡང་མི་བླང་ངོ་། །འདོད་པ་ལོག་པར་མི་སྤྱད་ཅིང་། །བརྫུན་དུ་སྨྲ་བར་
མི་བྱའོ། །ཕུང་ཁྲོལ་ཀུན་གྱི་རྩ་བ་ཡི། །ཆང་ནི་རྣམ་པར་སྤང་བར་བྱ། །སེམས་ཅན་འདུལ་
ཕྱིར་མ་གཏོགས་པ། །བྱ་བ་མ་ཡིན་ཐམས་ཅད་སྤང་། །དམ་པ་ཉེ་བར་བསྟེན་བྱ་ཞིང་། །
རྣལ་འབྱོར་པ་རྣམས་བསྙེན་བཀུར་བྱ། །ལུས་ཀྱི་ལས་ནི་རྣམ་གསུམ་དང་། །ངག་གི་རྣམ་པ་
བཞི་རྣམས་དང༌། །ཡིད་ཀྱི་རྣམ་པ་གསུམ་དག་ནི། །ཅི་ནུས་པར་ནི་རྗེས་སུ་སྐྱོངས། །ཐེག་
པ་དམན་ལ་འདོད་མི་བྱ། །སེམས་ཅན་དོན་ལ་རྒྱབ་ཕྱོགས་མིན། །འཁོར་བ་དག་ཀྱང་
སྤང་མི་བྱ། །རྟག་ཏུ་མྱ་ངན་འདས་མི་ཆགས། །ལྷ་དང་ལྷ་མིན་གསང་བ་ལ། །ཁྱོད་ཀྱིས་བརྙེས་
༡55



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པར་མི་བྱ་ཞིང་། །ཕྱག་རྒྱ་བཞོན་པ་མཚོན་ཆ་དང་། །མཚན་མ་འགོམ་པར་མི་བྱའོ། །འདི་
དག་དམ་ཚིག་ཡིན་པར་བཤད། །ཁྱོད་ཀྱིས་རྟག་ཏུ་སྲུང་བར་བྱ། །ཞེས་གསུངས་པའི་ཡན་
ལག་གི་དམ་ཚིག་ཐམས་ཅད་ཚུལ་བཞིན་དུ་བསྲུང་བར་བྱའོ་སྙམ་དུ་དམ་ཚིག་ཁས་ལེན་
པའི་རྗེས་ཟློས་མཛད་པར་ཞུ། དེ་ལྟར་བཅོམ་ལྡན་འདས་དཔལ་དུས་ཀྱི་འཁོར་ལོའི་བྱིས་
པ་ལྟར་འཇུག་པའི་དབང་བདུན་ལེགས་པར་ཕ་རོལ་ཏུ་རྫོགས་སོང་བ་ཡིན། དུས་འཁོར་
དབང་གི་ནང་དུ་གཙོ་བོ་བྱིས་པ་ལྟར་འཇུག་པའི་དབང་བདུན་འདི་རེད། དབང་གོང་མ་
གོང་ཆེན་ནི་རིགས་ལྔའི་མང་ཉུང་ཙམ་མ་གཏོགས་དོན་དམ་པར་གསང་དབང་དང་ཤེས་
རབ་ཡེ་ཤེས་ཀྱི་དབང་དང་། ཚིག་དབང་ལ་སོགས་པ་རེད། རྡོ་རྗེ་སློབ་དཔོན་བདག་པོ་
ཆེན་པོའི་དབང་ལ་ཐུན་མོང་མ་ཡིན་པའི་ཁྱད་པར་ཞིག་ཡོད་པ་མ་གཏོགས། སྤྱིར་ན་
བྱིས་པ་ལྟར་འཇུག་པའི་དབང་བདུན་འདི་གསུང་གི་ཡོད། དེ་ལྟར་ད་རེས་དབང་འདི་ལྟ་
བུ་ཐོབ་ན། དཀོན་མཆོག་བསྟན་པའི་སྒྲོན་མེས། བེམ་དང་སྙིང་ལ་ཟིན་པའི་སྐབས་བྲལ་
ཡང་། །གཟུགས་སྒྲ་འཛིན་པའི་ཡུལ་དུ་འགོག་མེད་པས། །མཐོང་ཐོས་དོན་ལྡན་བདེ་གཤེགས་
བདེན་པའི་མཐུས། །རེ་བའི་རང་སེམས་སྤྲོ་བ་བསྐྱེད་ཅིང་མཆིས། །གསུངས་པ་ལྟར། སངས་
རྒྱས་ཀྱི་སྐུ་གཟུགས་ལ་སོགས་པ་མིག་གིས་མཐོང་བ་དང༌། མཚན་ལ་སོགས་པ་རྒྱུན་མི་
ཆད་དུ་རྣ་བས་ཐོས་པ་སོགས་ཐམས་ཅད་ལ་ཕན་ཡོན་བསམ་གྱིས་མི་ཁྱབ་པ་ཡོད་པས་
བསོད་ནམས་ཀྱི་ཚོགས་རྒྱ་ཆེན་པོ་བསགས་པ་རེད།
དབང་བདུན་རྫོགས་པར་གནང་བའི་རྗེས་ཀྱི་བཀའ་སློབ། སྤྱིར་ང་ཚོ་བོད་འདི་ཆོས་ལ་
དད་པ་ཡོད་པ་ནི་འཕགས་པ་སྤྱན་རས་གཟིགས་ཀྱི་བྱིན་རླབས་ཀྱི་མཐུས་རེད། ཁྱེད་ཚོ་
མི་འདི་འདྲའི་མང་བོ་ཞིག་འཚོགས་ན་ཡང་སྐད་ཆ་འུར་ཟིང་མེད་པར་ཐམས་ཅད་ཀྱིས་
དད་པ་དག་སྣང་འདི་འདྲ་བྱས་པས། ཁྱེད་ཚོའི་རྒྱུད་ལ་ཐར་བའི་རྒྱུ་བསམ་གྱིས་མི་ཁྱབ་
པ་ཞིག་ཡོང་ངེས་ཡིན། ང་རང་ལ་སྔོན་ཆད་བཤད་པ་བཞིན་རྡོ་རྗེ་སློབ་དཔོན་གྱི་མཚན་
ཉིད་ཚང་བ་མ་རེད་དེ། ཡིན་ནའང་བདག་གི་དྲིན་ཅན་རྩ་བའི་བླ་མ་དམ་པ་རྣམས་ལ་
356



བཀའ་སློབ་ཟིན་བྲིས་ཕྱོགས་བསྒྲིགས།
གསོལ་བ་རྩེ་གཅིག་ཏུ་བཏབ་སྟེ། ཁྱེད་རང་རྣམས་ལ་དབང་བསྐུར་བ་འདིའི་མཐུ་ལ་
བརྟེན་ནས། སྤྱིར་སངས་རྒྱས་ཀྱི་བསྟན་པ་དར་བ་དང་། སྒོས་སུ་བོད་ཁ་བ་ཅན་གྱི་ཞིང་
ཁམས་འདིར་བསྟན་འཛིན་གྱི་སྐྱེས་བུ་དམ་པ། རྒྱལ་དབང་ཐམས་ཅད་མཁྱེན་པ་སོགས་
ཐམས་ཅད་ཀྱི་སྐུ་ཚེ་ཞབས་པད་བརྟན་ཅིང་། མྱུར་དུ་ཕྱིར་རང་གི་གདུལ་བྱའི་ཞིང་ཁམས་
སུ་འབྱོན་ཐུབ་པ་དང་། སྣང་བ་མཐའ་ཡས་ཀུན་གཟིགས་པཎ་ཆེན་ཐམས་ཅད་མཁྱེན་
པའི་མཆོག་སྤྲུལ་རིན་པོ་མྱུར་དུ་གདན་སར་འཁོད་ཐུབ་ནས། དེ་ཡང་སྐྱེས་ཆེན་དམ་པ་
ཐམས་ཅད་ཀྱི་སྐུ་ཚེ་ཞབས་པད་བརྟན་ཅིང་རྣམ་དཀར་མཛད་འཕྲིན་ཐམས་ཅད་ཡར་
རྒྱས་གོང་འཕེལ་དུ་འགྲོ་བ་དང་། དགེ་འདུན་གྱི་སྡེ་ཐམས་ཅད་ཀྱི་རྣམ་དཀར་ཆོས་སྤྱོད་
ཀྱི་བྱ་བ་ལ་བར་ཆད་མེད་པར་ཡར་རྒྱས་གོང་འཕེལ་དུ་འགྲོ་བ། སྙིགས་དུས་ཀྱི་བསྟན་པ་
འདི་སླར་ཡང་བསྟན་པ་ཡང་དར་ཞིག་འབྱུང་བ་དང་། སེམས་ཅན་ལ་བདེ་སྐྱིད་འདི་འདྲ་
ལྡན་པ་ཡུན་རིང་དུ་གནས་པ་སོགས་ཀྱི་རྒྱུར་བདག་གིས་བསྔོས་པ་ཡིན། རང་རེ་རྣམས་
ཀྱིས་འདི་ལྟར་ཆོས་འཆད་ཉན་ཕྲན་ཚེགས་བྱས་པའི་དགེ་བའི་རྩ་བ་ཇི་སྙེད་ཐམས་ཅད་
སྤྱིར་སངས་རྒྱས་ཀྱི་བསྟན་པ་རིན་པོ་ཆེ་ཡུན་རིང་དུ་གནས་པའི་ཆེད་དུ་བསྔོ་བ་ཡིན་པས།
ཁྱེད་རང་རྣམས་ཀྱི་ཐུགས་ལ་ཡང་དེ་ལྟར་འཛིན་པར་འཚལ། དེ་རིང་འདིར་དགེ་འདུན་
པ་ཁྲི་ལྷག་འདུས་ཡོད། དགེ་སློང་བཞི་སྡེ་ཞིག་གི་ནང་དུ་བྱང་ཆུབ་སེམས་དཔའ་གཅིག་
ཟེར་བས། དགེ་འདུན་པ་འདི་འདྲའི་མང་བོའི་ནང་དུ་ས་ཐོབ་ཀྱི་བྱང་ཆུབ་སེམས་དཔའ་
མང་བོ་ཡོད་རྒྱུ་རེད། དེས་ན་ཁྱེད་ཚོ་ཐམས་ཅད་ཀྱི་ཐུགས་ལ་འཛིན་རྒྱུ་ནི། ད་ཐེངས་
དབང་འདི་བསམ་ནས་ཕྱོགས་གཞན་ནས་ཡོང་མ་ཐུབ་པར་ཚེ་ཕྱི་མར་སོང་བའི་སེམས་
ཅན་རྣམས་དང་། འདིར་ཡོང་བསམ་ཀྱང་ཡོང་མ་ཐུབ་པར་རང་རང་གི་ཡུལ་ན་དད་པ་
དག་སྣང་བྱས་ཏེ་ངའི་དབང་འདི་ཐོབ་རྒྱུའི་བསམ་པ་བཟུང་བ་ཚུན་ཆད་ལ་ཕྱི་མ་ན་
ངན་སོང་མེད། བར་དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་པའི་གོ་
འཕང་ཐོབ་པ་དང་། ཁོང་ཚེ་ལྡན་དང་སློབ་མ་འདི་དག་ཐམས་ཅད་ཀྱི་ཚེ་སྲོག་ལ་བར་
257



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆད་མེད། བསམ་པ་རྣམ་དཀར་གྱི་ཕྱོགས་སུ་འཁོར་ནས་སྡིག་པའི་ལས་ཀྱི་མཚམས་ཆོད།
ཕྱི་མ་ཕན་ཆད་ཀྱི་ལམ་སྣ་ཟིན་པ་ཞིག་ཡོང་བར་ཁྱེད་རྣམས་པ་ཚོས་ཐུགས་སྨོན་དང་
སྐྱབས་འཇུག་གནང་བར་ཞུ་ཞུ།
དེ་ལྟར་བྱིས་པ་ལྟར་འཇུག་པའི་དབང་བདུན་བླ་མ་དམ་པ་གོང་མ་རྣམས་ཀྱི་ཕྱག་
བཞེས་དང་དེའི་སྐོར་གྱི་དཔེ་ཆ་རྣམས་ཕན་ཚུན་བསྡུར་ནས་ཕྲན་ཚེགས་ཀྱི་ཕྱག་ལེན་རེ་
རང་གི་སེམས་ན་ཡོད་པ་དང་དཔེ་ཆ་སོགས་ན་མེད་པ་དང་། ཕྱག་ལེན་འདི་འགྲིག་མི་
འགྲིག་གི་ཐག་རེ་བཅད་ནས་ཞུས་པའི་རྒྱུ་མཚན་ནི། ད་ཐེངས་འདི་ན་བླ་མ་བླ་ཆེན་མང་
བོ་བཞུགས་ཡོད་པ་དང་། ལྷག་པར་དུ་བཀྲ་ཤིས་འཁྱིལ་ལ་མཚོན་ན། སྡེ་ཁྲི་འཇམ་དབྱངས་
ཐུབ་བསྟན་ཉི་མ་ཚང་ཁོང་དུས་འཁོར་བརྒྱུད་པའི་གཙོ་བོ་ཞིག་རེད། དེ་བས་ན་སྡེ་སྤྲུལ་
ཚང་ཁྱེད་དགུང་ལོ་ན་ཚོད་གང་ལ་འདང་བརྒྱབ་ན། རྗེས་སུ་དབང་རེ་གནང་རྒྱུ་བཀའ་
དྲིན་ཆེ་ཞུས་པ་ཡིན། གཞན། ཐུའུ་བཀྭན་རིན་པོ་ཆེ་དང་། དགེ་ལྡན་གསེར་ཁྲི་རྣམ་པ།
ངེད་རང་གི་རྩ་བའི་བླ་མ་ཤིང་བཟའ་རིན་པོ་ཆེ། དབལ་མང་པཎྜི་ཏའི་སྤྲུལ་སྐུ། བླ་མ་དཀར་
པོ་ཚང་སོགས་ཁྱེད་སྐྱེས་ཆེན་དམ་པ་རྣམས་དང་། དགེ་བའི་བཤེས་གཉེན་རྒན་པ་འདི་
འདྲའི་མང་བོ་དབང་དང་རྗེས་གནང་། བཀའ་ཆོས་གསུང་ཆོས་མང་བོ་གནང་དང་གནང་
བཞིན་པ་ཁྱེད་རྣམ་པ་ཚོས་དབང་འདིའི་བརྒྱུད་པ་སྤེལ་རྒྱུའི་རེ་བ་བཟུང་ནས་ཞུས་པ་
ཡིན། བདག་ལོ་ཚོད་ནམ་ཚོད་གང་གི་ཆ་ནས་བསམ་ན་དབང་གི་བརྒྱུད་པ་འདི་ཁྱེད་ཚོ་
ལ་འཕྲོད་སོང་བས། རང་གི་སེམས་བདེ་བ་ཡིན། ཁྱེད་རྣམ་པ་ཚོ་དུས་འཁོར་གྱི་མཚམས་
བསྙེན་སྒྲུབ་རེ་ལ་བཞུགས་དང་། འདི་ལ་སྐུ་གསུང་ཐུགས་ཡོངས་རྫོགས་ཀྱི་ཆོ་ག་མིན་
རུང་། ཚིགས་བཅད་གཅིག་པུའི་སྟེང་ནས་མཚམས་ལ་བཞུགས་ནའང་ཆོག་པ་རེད། དུས་
ཡུན་ཡང་ཧ་ཅང་རིང་བོ་འགོར་མི་དགོས། སྔོན་ཆད་ཀུན་མཁྱེན་འཇིགས་མེད་དབང་བོ་
ཚང་གིས་དུས་འཁོར་གྱི་ཁྲི་བ་རྣམ་པ་ཚོར་ཁྲི་བ་ཡིན་སྐབས་དུས་འཁོར་གྱི་དབང་རེ་
བསྐུར་དགོས་གསུང་བ་དང་། ཁོང་གིས་དགོན་པ་རང་ནས་དབང་དངོས་སུ་མ་གནང་བ་
258



བཀའ་སློབ་ཟིན་བྲིས་ཕྱོགས་བསྒྲིགས།
ir
ir
is
is
དེ་ནི། ཕལ་ཆེར་དུས་འཁོར་ཁྲི་བ་རྣམ་པ་ཚོ་ལ་དབང་གནང་བའི་གོ་སྐབས་སྤྲད་པ་ཡིན་
རྒྱུ་རེད། དེས་ན་ངས་དེ་རིང་སྙིང་ཐག་པ་ནས་བརྒྱུད་པ་འདི་ཁྱེད་རྣམས་ཀྱིས་སྤེལ་བའི་རེ་
བ་བཟུང་ནས་བཏོན་པ་ཡིན་མ་གཏོགས། བདག་གི་བླ་མ་རྡོ་རྗེ་འཆང་གིས་ང་ལ་དུས་འཁོར་
དབང་ཆེན་ཚར་ལྔ་དྲུག་ཅིག་ཐོན་གསུང་བ་ལས་ཚར་བཅུ་ཐམ་པ་ཐོན་མ་གསུངས། འོན་
ཀྱང་ངས་ད་ཐེངས་དང་ཚར་བཅུ་བཏོན་ཁུལ་བྱས་པས་ཐུགས་བཞེད་འགྲུབ་པའི་རྒྱུར་
འགྱུར་བའི་བསམ་པ་བཟུང་ཡོད། ད་ཕྱིན་ཆད་ངས་ལུས་ཀྱི་ན་ཚ་དང་ལོ་ཚོད་གང་ཐད་
ནས་འདོན་རྒྱུ་དཀའ་མོ་རེད། ཁྱེད་རྣམ་པ་ཚོས་དུས་ཀྱི་འཁོར་ལོའི་བརྒྱུད་འདི་བཟུང་
ནས་རྗེས་སུ་སྤེལ་དང་། དཔལ་དུས་ཀྱི་འཁོར་ལོ་འདི་སྟོན་པ་བཅོམ་ལྡན་འདས་རང་
ཉིད་དཔལ་ལྡན་འབྲས་སྤུངས་མཆོད་རྟེན་དུ་དུས་ཀྱི་འཁོར་ལོའི་སྐུར་བཞེངས་ཏེ་
གསུངས་པས། རང་ཅག་རྣམས་ཀྱི་ལས་འབྲེལ་གྱི་དབང་གིས་དུས་འཁོར་དབང་ཆེན་
ཞིག་བསྐུར་ན་འདི་འདྲའི་མཇལ་འགྲུལ་མང་བོ་བྱུང་བ་མ་ཟད། ཕན་ཚུན་འཁོན་འཛིང་
རེས་མི་བྱེད་ཅིང་ཐམས་ཅད་འུར་ཟིང་མེད་པར་སེམས་རྩེ་གཅིག་གི་ངང་ནས་དད་པ་
དག་སྣང་གིས་ཉན་བཞིན་པ་འདི་ཚོར་བལྟས་ན། སངས་རྒྱས་ཀྱི་བསྟན་པ་ད་རུང་འཇིག་
ཚད་ལ་ཐུག་མེད་པ་ཁོ་ཐག་རེད། སངས་རྒྱས་ཀྱི་བསྟན་པ་ཡུན་རིང་བོའི་བར་དུ་དར་རྒྱུ་
རེད། དེ་དག་ཚང་མ་བླ་མ་དགེ་བའི་བཤེས་གཉེན་ཁྱེད་རྣམས་ཀྱི་ཐུགས་ལ་འཛིན་རྒྱུ་ཤིན་
ཏུ་ནས་ཀྱང་གལ་ཆེའོ། །
གསུམ་པ། དབང་གོང་མ་གོང་ཆེན་སྐབས་ཀྱི་བཀའ་སློབ།
འཇམ་མགོན་བླ་མ་ཙོང་ཁ་བ་ཆེན་པོས། མི་ཡི་ལུས་དང་བསྟན་དང་མཇལ་བ་ནི། །
ཡང་ཡང་མི་རྙེད་ད་རེས་ཙམ་ལགས་ཤིང་། །འདི་ན་དོན་ཆེན་སྒྲུབ་པའི་གནས་ཡོད་པས། །
ཚུལ་འདི་སོམས་ལ་མི་ལུས་སྙིང་བོ་ལོངས། །ཞེས་གསུངས་པ་ལྟར། ཐོག་མར་རང་ཅག་
རྣམས་ཀྱིས་རྙེད་དཀའ་བ་དལ་བརྒྱད་འབྱོར་བཅུ་ཚང་བའི་མི་ལུས་རིན་པོ་ཆེ་ནི་རྙེད།
259



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མིའི་ལུས་རྟེན་ནི་འགྲོ་བ་གཞན་གྱི་ལུས་རྟེན་ལས་ཁྱད་པར་དུ་འཕགས་ཚུལ་སློབ་སྤྲིངས་
སོགས་ལས། བདེར་གཤེགས་ལམ་རྟེན་འགྲོ་བ་འདྲེན་པར་ཆས་གྱུར་ཅིང་། །སེམས་ཀྱི་
སྟོབས་ཆེན་མི་ཡིས་རྙེད་པ་གང་ཡིན་པ། །ལམ་དེ་ལྷ་དང་ཀླུ་ཡིས་རྙེད་མིན་ལྷ་མིན་དང་། །
མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན། །གསུངས་པ་ལྟར། མིའི་ལུས་རྟེན་
ནི་འགྲོ་བ་གཞན་གྱི་ལུས་རྟེན་ལས་ཁྱད་པར་དུ་འཕགས་པ་དང་། ལྷག་པར་ད་རེའི་དལ་
བརྒྱུད་འབྱོར་བཅུ་ཚང་བའི་རྟེན་བཟང་ཁྱད་པར་ཅན་ཐོབ་པས། རྟེན་འདིའི་སྟེང་ནས་
ཚེ་ཕྱི་མ་ཕན་ཆད་ཀྱི་དོན་ཡང་དག་པ་སྒྲུབ་ཐུབ། སྤྱིར་ན་བྱིས་པ་ལྟར་འཇུག་པའི་དབང་
བདུན་སྔོན་དུ་བསྐུར་ནས་བསྐྱེད་རིམ་བསྒོམས་ཏེ། རྫོགས་རིམ་སྒོམ་པའི་སྣོད་དུ་བསྒྲུབས་
རྗེས་སུ་དབང་གོང་མ་གོང་ཆེན་བསྐུར་བ་དང་། དེ་ནས་རྒྱུད་འགྲེལ་སོགས་ལ་སྦྱང་བ་བྱས་
ཏེ། གཞན་ལ་ཆོས་སྟོན་པའི་ནུས་པ་ཐོབ་པ་ན། རྡོ་རྗེ་སློབ་དཔོན་བདག་པོ་ཆེན་པོའི་
དབང་བསྐུར་བ་ནི་སྔོན་གྱི་རྒྱ་གར་བ་རྣམས་ཀྱི་ཕྱག་སྲོལ་རེད། དེ་ལྟར་བྱས་ན་བྱིས་པ་
ལྟར་འཇུག་པའི་དབང་བདུན་བསྐུར་ནས། གོང་མ་གོང་ཆེན་རྫོགས་རིམ་གྱི་སྣོད་དུ་གྱུར་
མ་གྱུར་སོགས་ལ་བལྟ་དགོས་ན་ཡུན་ཧ་ཅང་རིང་བོ་ཞིག་འགོར་འགྲོ། དེའི་སྟབས་ཀྱིས་
དབང་ལྷག་མ་འདི་ཚོའི་རྒྱུན་ཆད་འགྲོ་བར་དགོངས་ནས། ཁམས་པ་གཞོན་ནུ་དཔལ་
ནས་གཅེས་པ་རྒ་ལོ་རྣམ་རྒྱལ་རྡོ་རྗེའི་བར་དུ་དབང་བཅུ་གཅིག་པོ་དེའི་སྟེང་དུ་གོང་མ་
གོང་ཆེན་དང་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་བཅས་པ་དཀྱུས་གཅིག་ཏུ་
བསྐུར་བའི་ཕྱག་སྲོལ་དར་བ་རེད། གོང་མ་གོང་ཆེན་གྱི་དབང་བསྐུར་ན་གཙོ་བོ་དུས་ཀྱི་
འཁོར་ལོའི་ལམ་གྱི་རིམ་པ་དགེ་བའི་བཤེས་གཉེན་སོགས་ལས་གསན། དེའི་དོན་རྒྱུད་
དཔེ་སོགས་སུ་གཟིགས་ཏེ་ཐོས་བསམ་རྣམ་པར་དག་པས་དོན་ཧ་གོ་བ་ཞིག་བྱས་ནས་
ཉམས་སུ་བླངས་ན། བྱིན་རླབས་འཇུག་སླ་བ་དང་དངོས་གྲུབ་ཐོབ་སླ་བ། ལམ་གྱི་རྟོགས་
པ་རང་རྒྱུད་ལ་སྐྱེ་སླ་བ་ཞིག་ཡོང་རྒྱུ་རེད། ཐོས་པ་མེད་པའི་སྒོམ་པ་དེ། །ལག་ཟླུམ་བྲག་ལ་
འཛེགས་པ་འདྲ། །ཞེས་གསུངས་པས། ཐོས་བསམ་མ་བྱས་པར་སྒོམ་འདྲ་བྱས་ཀྱང་དོན་མ་
260



བཀའ་སློབ་ཟིན་བྲིས་ཕྱོགས་བསྒྲིགས།
གོ་བའི་སྐྱོན་གྱིས་བྱིན་རླབས་ཧ་ཅང་ཆུང་བ་དང་། ཡང་ན་དངོས་གྲུབ་ལ་སོགས་མྱུར་དུ་
ཐོབ་མི་ཐུབ། དེའི་ཕྱིར་ན་ཐོག་མར་ཐོས་པ་བྱས། ཐོས་པའི་དོན་ཡིད་ལ་བསམ། བསམ་
པའི་དོན་སྒོམ་ན། རྒྱུད་ལ་རྟོགས་པ་སྐྱེས་པ་ལ་ཁྱད་པར་ཆེན་པོ་ཡོད། དེའི་སྟབས་ཀྱིས་
ཐོས་དོན་སྒྲུབ་པ་སྙིང་བོར་བྱེད་དགོས། ཁྱེད་རྣམ་པ་ཚོའི་ནང་དུ་བླ་མ་དགེ་བའི་བཤེས་
གཉེན་མང་བོ་བཞུགས་ཡོད་པས། ཁྱེད་ཚོས་དུས་ཀྱི་འཁོར་ལོ་འདིའི་བསྙེན་སྒྲུབ་རེ་མཛད་
རྒྱུ་དང་། བསྙེན་སྒྲུབ་མཛད་པ་ཡང་དབང་བསྐུར་བའི་ཆེད་ཙམ་དུ་མ་ཡིན་པར། རང་
རང་ཚོའི་ལས་ཉོན་གྱི་སྒྲིབ་པ་སྦྱངས་ནས་འདིའི་ལམ་གྱི་རིམ་པའི་རྟོགས་པ་རང་རྒྱུད་ལ་
རིམ་བཞིན་དུ་སྐྱེ་བའི་ཆེད་དུ་མཚམས་བསྙེན་སྒྲུབ་རེ་ལ་བཞུགས་ཐུབ་ན་ཧ་ཅང་བཟང་།
སྔོན་སྐྱེས་བུ་དམ་པ་གོང་མ་དག་གིས་ཀྱང་འདི་ལ་ཧ་ཅང་ནན་ཏན་མཛད་པ་རེད།
དེ་ལ་ཡང་འདིར་གཙོ་བོ་དད་པ་སྦྱོང་བ་ཤིན་ཏུ་གལ་ཆེ། རྒྱུད་རྟོག་གསུམ་པ་ལས།
བརྟག་ཅིང་དཔྱོད་པའི་རྟོག་གེ་བ། །དེ་ལ་སྦྱོར་བའི་དངོས་གྲུབ་རིང་། །ཞེས་དོན་ཧ་མ་གོ་
བར་དཔེ་ཆ་སྣ་ཚོགས་ལ་བལྟ་ཁུལ་བྱས་ན། དེ་ལ་སྦྱོར་བའི་དངོས་གྲུབ་རིང་གསུངས་པ་
རེད། ཡང་ན་བླུན་པོ་དད་པ་བརྟན། །དེ་ལ་སྦྱོར་བའི་དངོས་གྲུབ་ཉེ། །ཞེས་བླུན་པོ་ཚོས་
དོན་མ་གོ་རུང་དད་པ་བརྟན་པོ་ཡིན་པས། དད་པ་ཅན་གྱི་སྒོ་ཁ་ན། །བླ་མ་སྒོ་ཉལ་བྱེད་
ཅིང་ཡོད། །གསུངས་པ་ལྟར་བླ་མ་དང་ལྷག་པའི་ལྷ་ལ་སོགས་པ་རང་དང་ནམ་ཡང་མི་
འབྲལ་བར་བཞུགས་ཡོད་པ་གཙོ་བོ་རང་གི་དད་པའི་སྟོབས་ཀྱིས་རེད། ད་ཐེངས་ཡིན་ན་
ང་ལ་བླ་མ་ཞེས་ཁྱེད་ཚོ་ལ་དབང་བསྐུར་བྱེད་རྒྱུའི་ནུས་པ་གང་ཡང་མེད་མོང༌། འོན་ཀྱང་
ཁ་སང་ནམ་མཁའ་ནས་མེ་ཏོག་གི་ཆར་དང་སྤྲིན་རིགས་མི་འདྲ་བ་ལ་ལ་ཚོའི་མཐོང་
སྣང་དུ་ཤར་བ་ནི་དད་པའི་སྟོབས་ཀྱིས་རེད། དེས་ན་གཙོ་བོ་དད་པ་སྦྱོང་བ་ཤིན་ཏུ་གལ་
ཚེ། དད་པ་སྦྱོང་བ་དེ་ལ་ཡང༌། སྟོན་པ་ཐུགས་རྗེ་ཅན་རང་ཉིད་ཀྱིས། སྲེག་བཅད་བརྡར་
བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་
མིན། །གསུངས་པ་ལྟར། དཔྱད་པ་བཏང་སྟེ། ཉམས་ལེན་བྱེད་རྒྱུ་དང་། དཔེ་ཆ་སོགས་ལ་
261



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བལྟ་རྒྱུ་ལས་རི་བོང་ཅལ་འདྲོགས་ཀྱི་དཔེ་བཞིན་གང་བྱུང་མང་བྱུང་གི་རྗེས་སུ་རྒྱུགས་མི་
ཉན། དེང་སང་བླ་མའི་བཟང་ངན་ལ་མ་བརྟག་པར་རི་བོང་ཅལ་འདྲོགས་ཀྱི་རྗེས་སུ་རྒྱུག་
མི་རྒྱ་ནང་ཐུར་དུ་མང་བོ་ཡོད། དཔེར་ན་ཐེ་ཝན་ནས་པར་བརྒྱབ་པའི་དཔེ་ཆ་ཁ་ཤས་
ངའི་རྩར་ཁྱེར་ཡོང་བའི་ནང་དུ་རང་གི་སྙིང་ཁར་ཡི་གེ་དང་ས་བོན་སྔགས་ཀྱི་འཕྲེང་བ་
བཀོད་ཚུལ་བཤད་པ་སོགས་བོད་ཡིག་མི་ཤེས་པ་ཞིག་གིས་བོད་ཡིག་གི་ལད་མོ་བྱས་ནས་
བྲིས་པས། ལ་ལ་མགོ་རྔ་ནོར་ནས་བྲིས་པ་ཡང་འདུག དེ་ལྟར་བྱས་ནའང་སེམས་ཅན་
གླེན་པ་རེད། ད་དུང་དེ་ལ་དད་པ་དང་རྨོངས་སྒོམ་བྱེད་ཀྱིན་འདུག སྤྱིར་དད་པ་བརྟན་
རྒྱུ་གལ་ཆེ་མོད། འོན་ཀྱང་དད་པ་བརྟན་པའི་སྟེང་ནས་བླང་དོར་གྱི་དབྱེ་བ་ཞིག་མ་འབྱེད་
ན། གོང་དུ་བཤད་པ་ལྟར་གསང་སྔགས་འདི་ཧ་ཅང་ཡུལ་གཉན་པོ་ཡིན་པས། དབང་མ་
ཐོབ་པར་གང་བྱུང་མང་བྱུང་བྱས་ན་བླ་མ་དང་སློབ་མ་གཉིས་ཀ་དམྱལ་བར་འགྲོ་བས།
སངས་རྒྱས་བཅོམ་ལྡན་འདས་ཀྱིས་ཀྱང་། ཁོང་གི་བཀའ་ལ་སྲེག་བཅད་བརྡར་བའི་གསེར་
བཞིན་ལེགས་པར་བརྟག་དགོས་གསུངས་ན། གཞན་སྨོས་ཅི་དགོས། དེ་ཚོ་ལ་ཡང་མཉམ་
འཇོག་ནན་ཏན་བྱེད་ད གོས། ཁོང་པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་
པོས་དབང་འདི་གནང་དུས། གོང་མ་གོང་ཆེན་དང་རྡོ་རྗེ་སློབ་དཔོན་བདག་པོ་ཆེན་པོའི་
དབང་གསུམ་ཉིན་གཅིག་ལ་ལྷན་དུ་གནང་བ་དང་། ཉིན་བཞི་བ་ལ་ཚོགས་འཁོར་དང་
མཇལ་ཁ་གནང་བ་ཡིན། དེ་དུས་གཅིག་ན་ཁོང་ཡར་ཕེབས་ཀྱི་དུས་ལ་ཉེ་བ་དང་། གཉིས་
སུ་མཇལ་བ་མང་བོ་ཡོད་པས་དུས་ཚོད་ཁོམ་པོ་ཡོད་མེད་ལ་ཐུགས་འདང་གནང་བ་ཡིན་
རྒྱུ་རེད། ཕྱག་ལེན་དེ་ལྟར་བྱས་ནའང་མི་ཆོག་པ་མེད། འོན་ཀྱང་བླ་མ་གོང་མ་ཚོའི་ཕྱག་
ལེན་ལྟར་ན། བྱིས་པ་ལྟར་འཇུག་པའི་དབང་བདུན་ཉིན་གཅིག གོང་མ་གོང་ཆེན་གྱི་དབང་
ཉིན་གཅིག རྡོ་རྗེ་སློབ་དཔོན་བདག་པོ་ཆེན་པོའི་དབང་ཉིན་གཅིག་སྟེ། དབང་ཉིན་གསུམ་
ཡིན་པས་ད་རེས་ཕྱག་ལེན་དེ་ལྟར་བྱས་པ་ཡིན། གཙོ་བོ་དབང་གང་ཐོབ་ན་དབང་དུས་
སུ་ཁས་བླངས་པའི་དམ་ཚིག་དང་སྡོམ་པ་ཚུལ་བཞིན་དུ་བསྲུང་བ་ཤིན་ཏུ་གལ་ཆེན་པོ་
262



བཀའ་སློབ་ཟིན་བྲིས་ཕྱོགས་བསྒྲིགས།
རེད། དུས་འཁོར་གྱི་སྐབས་སུ་འདིར་རྩ་བའི་ལྟུང་བ་ཐུན་མོང་མ་ཡིན་པ་བཅས་པ་བདུན་
དང་། ཐུན་མོང་བ་བདུན་དེ་བཅུ་བཞི་དང༌། སྡིག་པ་ལྔ་སོགས་བརྟུལ་ཞུགས་ཉི་ཤུ་རྩ་ལྔ་
དང་བཅས་རྩ་བ་དང་ཡན་ལག་གི་དམ་ཚིག་མང་བོ་གསུངས་པ་ཚུལ་བཞིན་བསྲུང་བ་
ཤིན་ཏུ་གལ་ཆེ།
ད་ནི་དབང་དངོས་གཞིར་འཇུག་པ་ལ། ཉི་ཟླའི་ལྷོ་བྱང་གི་བགྲོད་པ་གཉིས་དང་
དཀར་ནག་གི་ཕྱོགས་གཉིས་ཚེས་སུམ་བརྒྱ་དྲུག་ཅུ་སོགས་ཞིབ་པར་རྩིས་པའི་ཕྱི་དུས་ཀྱི་
འཁོར་ལོ་སྣོད་ཀྱི་རྣམ་བཞག་རྒྱུད་གཞན་ལས་གསུངས་པ་སོགས་ལ་བལྟས་ཏེ་གསལ་
བོར་རྟོགས་པར་བྱས། དེའི་སྟེང་ནས་ནང་དུས་ཀྱི་འཁོར་ལོ་རྩ་རླུང་གི་ཐིག་ལེའི་གནད་
ཕྲ་མོ་རྣམས་ཁོང་དུ་ཆུད་པ་བྱས། དེ་སྦྱོང་བར་བྱེད་པ་ལ་གཞན་དུས་ཀྱི་འཁོར་ལོ་རིམ་པ་
གཉིས་ཀྱི་ལམ་ལ་རྒྱ་ཆེར་སློབ་དགོས། སྦྱོར་བའི་རིམ་པ་གསུངས་པའི་འཁོར་ལོ་དང་བཅས་
སྔོན་དུ་བཏང་སྟེ། རྣམ་ཐར་སྒོ་བཞིའི་ཏིང་ངེ་འཛིན་གྱིས་སྐད་ཅིག་མ་གཅིག་གི་མངོན་
པར་བྱང་ཆུབ་པའི་ངང་ནས། ཕྱི་ནང་གསང་བའི་གཞལ་ཡས་ཁང་དང་རྣམ་པ་ལྔའི་
མངོན་པར་བྱང་ཆུབ་པའི་དཀྱིལ་འཁོར་རྒྱལ་མཆོག་སྟེ་བསྙེན་པའི་ཡན་ལག་དང་། རྣམ་
པ་ཉི་ཤུའི་མངོན་པར་བྱང་ཆུབ་པ་ལས་རྒྱལ་མཆོག་ཉེ་སྒྲུབ་ཀྱི་ཡན་ལག ཡས་བབ་ཀྱི་དགའ་
བ་བཞི་མཚོན་པ་ཐིག་ལེ་རྣལ་འབྱོར་སྒྱུ་འཕྲུལ་དྲ་བའི་མངོན་པར་བྱང་ཆུབ་པ་སྒྲུབ་ཆེན་
གྱི་ཡན་ལག་དང་། བྱང་ཆུབ་པ་བཞིའི་ཐ་མལ་གྱི་སྣང་ཞེན་སྦྱངས་ཏེ་རྫོགས་རིམ་གྱི་རྟོགས་
པ་རྒྱུད་ལ་སྐྱེ་བའི་སྣོད་དུ་གྱུར་བ་ན། དེ་ནས་སྟོང་གཟུགས་ཀྱི་སྐུ་གང་ལས་བསྒྲུབ་པ་གཞིར་
གྱུར་བའི་གཟུགས་སྔར་མེད་གསར་དུ་སྒྲུབ་པ་དང་། གྲུབ་ཟིན་བརྟན་པར་བྱེད་པ་ཐོག་
མར་དགེ་བའི་རྣལ་འབྱོར་སོར་བསམ་གཉིས། གཟུགས་དེ་ཉིད་གྲུབ་ནས་དབང་དུ་བྱེད་པ་
གོང་ནས་ཡང་གོང་དུ་གནས་འགྱུར་བྱེད་པ་དང་། དགེ་བའི་རྣལ་འབྱོར་སྲོག་འཛིན་གཉིས་
དང་། ཐ་མལ་དགེ་བ་རྟེན་སྟོང་གཟུགས་ཀྱི་སྐུ་དངོ ས་གྲུབ་དངོས་སུ་གྲུབ་པ་རྗེས་དྲན་
དང་། བརྟེན་པ་མི་འགྱུར་བའི་བདེན་པ་གྲུབ་པ་ཏིང་འཛིན་གྱི་ཡན་ལག་ཏེ་སྦྱོར་པ་ཡན་
263



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལག་དྲུག་གི་རྟོགས་པ་རྣམས་རྒྱུད་ལ་སྐྱེ་བའི་ཐབས་ལ་འབད་དགོས།
དེ་ལྟར་བྱས་ན་དེ་ལྟ་བུའི་སྟོང་གཟུགས་བདེ་བ་ཆེན་པོ་ཟུང་དུ་འཇུག་པའི་ལམ་གྱི་
དྷུ་ཏཱིའི་ནང་དུ་ཁམས་དཀར་ཉི་ཁྲི་ཆིག་སྟོང་དྲུག་བརྒྱ་སྟེ། དེ་ཉིད་ཀྱིས་ལས་རླུང་བཀག་
སྟེ་རླུང་གི་འཕོ་བ་བཅུ་གཉིས་འགག་པ་ས་བཅུ་གཉིས་རིམ་གྱིས་བགྲོད་དགོས་པ་དུས་ཀྱི་
འཁོར་ལོའི་ཐུན་མོང་མ་ཡིན་པའི་ཁྱད་ཆོས་དང་། དེ་ནས་འབྲས་བུ་དུས་ཀྱི་འཁོར་ལོ་མཆོག་
མི་འགྱུར་བའི་བདེ་བ་ཆེན་པོའི་ཐིག་ལེ་སྟོང་གཟུགས་ཡབ་ཡུམ་ཁ་སྦྱོར་གྱི་སྐུ་དབྱེར་མི་
ཕྱེད་པ་རྡུལ་ཕྲ་རབ་ཀྱི་ཆོས་ཀྱི་ཕུང་བོ་ཟད་ཀྱང་གནས་སྐབས་ཀྱི་སྒྲིབ་པ་སྤངས་པ་བདེན་
དོན་བཅུ་གཉིས་དང་དེ་ཉིད་བཅུ་དྲུག་གི་བདག་ཉིད་དང་བོའི་སངས་རྒྱས་གཉིས་སུ་མེད་
པ་དུས་ཀྱི་འཁོར་ལོའི་གོ་འཕང་རིམ་གྱིས་ཐོབ་པ་རེད། དེའི་སྟབས་ཀྱིས་དུས་འཁོར་
འདིའི་ཐུན་མོང་མ་ཡིན་པའི་ཁྱད་པར། རྗེ་ཐམས་ཅད་མཁྱེན་པས། རྒྱུད་སྡེ་གཞན་དང་
བཤད་སྲོལ་མི་འདྲ་བའི། །ཤིང་རྟའི་སྲོལ་འབྱེད་དུས་ཀྱི་འཁོར་ལོའི་རྒྱུད། གསུངས་པ་ལྟར།
དུས་འཁོར་འདི་ལ་ཐུན་མོང་མ་ཡིན་པ་སྦྱོར་དྲུག་སོགས་དེང་སང་ཇོ་ནང་བ་ཚོས་གཙིགས་
སུ་འཛིན་བཞིན་ཡོད་པ་ནི་ཧ་ཅང་ཡག་པོ་རེད། དེ་ཚོ་ཐམས་ཅད་ཐུགས་ལ་བཟུང་ནས་
གོང་མ་གོང་ཆེན་གྱི་དབང་གི་རིམ་པ་རྣམས་ཞུ་བའི་དོན་དུ་མཎྜལ་འབུལ་བར་ཞུ། དབང་
གོང་མ་གོང་ཆེན་ཐམས་ཅད་ལ། སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་
ཁྱོད་ལ་འདུད། །མཆོག་ཏུ་མི་འགྱུར་བདེ་བ་རྫོགས། །ཡེ་ཤེས་སྐུ་ཁྱོད་ལ་འདུད་དོ། །སྟོང་
ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ནི་འགྱུར་མེད་གང་། །དབང་བསྐུར་དེ་ཡིས་
བདག་ལ་ནི། །མགོན་པོ་ང་ནི་བཀའ་དྲིན་མཛོད། །བུ་དང་ཆུང་མ་སོགས་བཅས་པ། །བདག་
ནི་དུས་ཀུན་ཁྱོད་ཀྱི་འབངས། །ཇི་སྲིད་བྱང་ཆུབ་སྙིང་བོའི་མཐར། །བདག་ལ་སྐྱབས་གཞན་
ཡོད་མ་ཡིན། །ཞེས་གསོལ་འདེབས་འདིས་མཛད་བཞིན་ཡོད་ལ། འགྲེལ་ཆེན་དང་ནཱ་རོ་
བའི་དབང་མདོར་བསྟན་གཉིས་ཀ་ན་འདི་གོང་མ་གོང་ཆེན་གྱི་གསོལ་འདེབས་ཡིན་
ཞེས་གསུངས་ཡོད།
264



བཀའ་སློབ་ཟིན་བྲིས་ཕྱོགས་བསྒྲིགས།
འདིའི་དོན་མདོར་བསྡུས་ཤིག་ཞུ་ན། ཕར་ཕྱིན་ཐེག་པ་དང་གསང་སྔགས་སྤྱི་ལ་
གྲགས་པའི་སྒྲིབ་གཉིས་བག་ཆགས་དང་བཅས་པ་དང་། དུས་ཀྱི་འཁོར་ལོ་ནས་བཤད་
པའི་ཐིག་ལེ་རི གས་བཞིའི་སྟེང་གི་སྒྲིབ་པ་དང་། འཕོ་བའི་བག་ཆགས་ལ་སོགས་པའི་
སྒྲིབ་པ་ཐམས་ཅད་བཅོམ་པ་ཡི་དུས་ཀྱི་འཁོར་ལོ་ཁྱོད་ལ་འ དུ ད་ཅེས་དང་། སྒྲིབ་པ་དེ་
དག་སྤངས་པའི་ཐབས་ཐུན་མོང་མ་ཡིན་པ་མཆོག་ཏུ་མི་འགྱུར་བའི་བདེ་བ་ཉི་ཁྲི་ཆིག་
སྟོང་དྲུག་བརྒྱའི་ཆ་ཐམས་ཅད་ཡོངས་སུ་རྫོགས་པའི་ཡེ་ཤེས་ཀྱི་སྐུ་ཉིད་ཁྱོད་ལ་འདུད་
ཅེས་དང་། བཏུད་ནས་ཅི་ཞིག་བྱེད་ན། སྐུར་དམིགས་བཅས་སྟོང་བ་ཉིད་ཀྱི་གཟུགས་དང་།
ཐུགས་དམིགས་མེད་སྙིང་རྗེ་བདེ་བ་ཆེན་པོ་གཉིས་ངོ་བོ་དབྱེར་མེད་པའི་དོན་དང་།
བྱང་ཆུབ་ཀྱི་སེམས་ཀྱི་དཀྱིལ་འཁོར་འགྱུར་བ་མེད་པ་དེ་ཐོབ་པར་བྱེད་པའི་དབང་བསྐུར་
དེ་ཡིས་བདག་ལ་དབང་བསྐུར་བའི་བཀའ་དྲིན་མཛོད་ཅིག་ཅེས་པ་དང་། ཡང་བཤད་པ་
གཞན་ཚོ་ན། ཡུལ་སྟོང་བ་ཉིད་དང་ཡུལ་ཅན་སྙིང་རྗེ་བདེ་བ་ཆེན་པོའི་ཡེ་ཤེས་དབྱེར་
མེད་པའི་དོན་དམ་བྱང་ཆུབ་ཀྱི་སེམས་ཀྱི་དབང་བསྐུར་དེ་ཡིས་བདག་ལ་དབང་བསྐུར་
བའི་བཀའ་དྲིན་མཛོད་ཅིག་ཅེས་པའི་འགྲེལ་ཡང་ཡོད། སྤྱིར་ན་དབང་གོང་མ་གོང་ཆེན་
གྱི་སྐབས་སུ་བུམ་དབང་ཞེས་བུམ་དབང་གི་ཐ་སྙད་བཏགས་པ་མ་གཏོགས་བུམ་དབང་
དངོས་མ་རེད། བཞི་བ་ཚིག་དབང་ཡང་ཚིག་དབང་དངོས་མིན་ལ་སྐབས་དེ་ནས་བཤད་
པའི་ཚིག་དབང་ཟེར་བ་ལས་དངོས་ཀྱི་ཚིག་དབང་དང་མི་མཐུན། གོང་མ་གོང་ཆེན་
གཉིས་ལ་ཀུན་རྫོབ་འཇིག་རྟེན་པའི་དབང་དང་འཇིག་རྟེན་ལས་འདས་པའི་དབང་ཞེས་
གོང་མ་གོང་ཆེན་གཉིས་ཀྱི་ཁྱད་པར་དེ་ལྟར་ཕྱེས་ཡོད། དོན་དམ་པར་གསང་དབང་། ཤེར་
དབང་། ཚིག་དབང་དང་ཐོག་མར་རིག་མ་ལ་བརྟེན་པའི་བུམ་དབང་བཅས་བཞི་བོ་གོང་
འོག་གཉིས་ཀ་ལ་རིག་མའི་མང་ཉུང་ཙམ་མ་གཏོགས་ཁྱད་པར་ཆེན་པོ་མེད། འདིའི་
དབང་ཆོག་རྒྱལ་དབང་བསྐལ་བཟང་རྒྱ་མཚོས་གསུངས་པ་ཧ་ཅང་བསྡུས་ཤིང་ཁ་གསལ་
བོ་ཞིག་རེད་དེ། འོན་ཀྱང་དེ་ལྟར་བྱས་ན་ཡར་འཇོག་མར་འཇོག་དང་ནང་ནས་བཙལ་
265



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དགོས་ས་མང་བོ་ཞིག་ཡོད་པས་སྟབས་དེ་འདྲ་བདེ་མོ་ཞིག་མ་རེད། དེས་སྟབས་ཀྱིས་ཞང་
སྟོན་རིན་པོ་ཆེའི་དབང་ཆོག་བཀླག་པའི་དོན་འགྲུབ་ལྟར་འདོན་རྒྱུ་ཡིན།
ཀུན་རྫོབ་འཇིག་རྟེན་པའི་དབང་བཞིའི་སྐབས།
དང་བོ། བུམ་དབང་བསྐུར་བ་ལ་གསོལ་འདེབས་སོགས་བཞི་རིམ་པ་ལྟར་
བྱ་བའི་ཚུལ་ནི།
ཨོ་ཨོཾ་པྲཛྙཱ་པཱ་ཡོ་ཀ་ལ་ཤ་ཨ་བྷི་ཥེ་ཀཾ་མེ་ད་ད་ཏྭཾ་ཧཱུྃ་ཧཱུྃ་ཕཊ། ཞེས་པ་ལན་གསུམ་གྱིས་གསོལ་
བ་གདབ། དབང་བསྐུར་སྦྱིན་པ་ནི། བླ་མ་རང་ཉིད་དུས་ཀྱི་འཁོར་ལོའི་ང་རྒྱལ་ལ་གནས་བཞིན་པས། ཨོ་
ཨཱཧཱུྃ་ཧོ་ཧཾ་དང༌། རྣམ་རྒྱལ་ཆེན་པོའི་དུང་ཆོས་ཀྱི་ཆུས་སློབ་མ་རྣམས་ལ་བས ང ས། ཨོཾ་སྭ་བྷཱ་ཝ་
ཤུདྡྷསརྦ་དྷརཿསྭ་བྷ་ཝ་ཤུདྡྷོཉ་ཧཾ། སློབ་མ་དང་། རིག་མ་སྟོང་བ་ཉིད་དུ་གྱུར། སྟོང་བའི་
ངང་ལས་སློབ་མ་ཨོ་ལས་འཁོར་ལོ་དཀར་བོ་རྩིབས་བརྒྱད་པ་ཡོངས་སུ་གྱུར་པ་ལས་སྐུ་རྡོ་
རྗེ་དཀར་བོ་དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་
ལོ། རྡོ་རྗེ། པདྨ། གཡོན་པ་གསུམ་ན་རལ་གྲི། དྲིལ་བུ། ནོར་བུ་འཛིན་པར་གྱུར། རིག་མ་
རཾ་དང་རིན་པོ་ཆེ་ལས་སྐྱེས་པའི་གོས་དཀར་མོ་དམར་མོ་དམར་དཀར་ནག་པའི་ཞལ་
གསུམ་ཕྱག་དྲུག་གི་གཡས་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌ་མ་
རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་བ་འཛིན་པ་གཟུགས་དང་
ལང་ཚོའི་དཔལ་ཕུན་སུམ་ཚོགས་པར་གྱུར་པའི་རིག་མ་དེ་ཉིད་སློབ་མ་ལ་བྱིན་པས་སློབ་
མ་རིག་མ་དེ་དང་ལྷན་ཅིག་སྒེག་པ་དང་ཆགས་པ་དང་བཅས་པས་དེའི་ནུ་མ་ལ་རེག་
ཅིང་རྒོད་པ་དང༌། ལག་པས་འཁྱུད་པའི་དགའ་བ་ཉམས་སུ་མྱོང་བར་གྱུར། དེ་ལྟ་བུའི་
དགའ་བ་དང་། ཆོས་ཐམས་ཅད་རང་བཞིན་གྱིས་གྲུབ་པས་སྟོང་བའི་སྟོང་བ་ཉིད་དབྱེར་
མི་ཕྱེད་པར་སྦྱར་བའི་བདེ་སྟོང་གི་ཡེ་ཤེས་དེ་ཉིད་བུམ་དབང་ངོ༌། །ཞེས་བརྡ་སྤྲད། དབང་དོན་
ནམ་ད ག་པ་བརྗོད་པ་ནི། དེ་ལྟར་རིག་མའི་ལུས་ལ་བརྟེན་ནས་སྐྱེས་པའི་ཕྱིར་ལུས་ཀྱི་དཀྱིལ་
A?
266



བཀའ་སློབ་ཟིན་བྲིས་ཕྱོགས་བསྒྲིགས།
འཁོར་དུ་ཐོབ་པའི་དབང་ཞེས་བྱ་ཞིང་ཕྱག་རྒྱའི་དཀར་འཛིན་གྱི་བུམ་པ་ལ་བརྟེན་ནས་
ཐོབ་པའི་ཕྱིར་བུམ་པའི་དབང་ཞེས་བྱ་བ་དེ་ཐོབ། རྒོད་པས་དགའ་བ་ཐོབ་པ་ནི། རྒོད་
པ་དག་པ་སློབ་དཔོན་ཉིད། །ཅེས་གསུངས་པ་ལྟར། རྒོད་པའི་འདོད་ཆགས་དག་པར་བྱེད་
པ་དང་། སློབ་དཔོན་གྱི་དབང་ཞེས་ཀྱང་བྱ། ལམ་བསྙེན་པའི་ཡན་ལག་ཉན་པ་དང་། ཤེས་
པ་དང་། བསྒོམ་པ་ལ་དབང་། སྤྲུལ་བའི་སྐུ་སྐུ་རྡོ་རྗེའི་ས་བོན་འཇོག འབྲས་བུ་ས་བརྒྱད་
པ་ཐོབ་པར་བྱེད། གསང་སྔགས་ཀྱི་དགེ་ཚུལ་ལྟ་བུར་གྱུར་བ་ཡིན་ནོ། །ཞེས་བརྗོད། ང་རྒྱལ་
བཟུང་བ་ནི། སློབ་མས་ཨོཾ་ཨོཾ་བཛྲ་ས་ཏྲེ་ན་བཛྲ་ཀ་ལ་ཤ་ཨ་བྷི་ཥེ་ཀེ་ཎ་ཨ་བྷི་ཥི་ཀ་ཏོ་བཛྲ་སཏྭ་
པུ་ཏྲ་ཨ་ཙ་ལཱ་བྷུ་མི་ལདྡྷོཉ་ཧཾ། ཞེས་པ ང་ཀོར་བྱས་ནས་སྙིང་ཀར་འཁྱུད་པའི་ཕྱག་རྒྱ་དང་བཅས་རྗེས་
ཟློས་བྱས་ཏེ། ས་བརྒྱད་པ་མི་གཡོ་བ་ཐོབ་པ་ངའོ་སྙམ་དུ་ང་རྒྱལ་བཟུང་།
གཉིས་པ། གསང་བའི་དབང་བསྐུར་བ་ལ་གསོལ་འདེབས་སོགས་བཞི་རིམ་པ་ལྟར་
བྱ་བའི་ཚུལ་ནི།
མཚན་ཉིད་དང་ལྡན་པའི་རིག་མ་དང་། མཎྜལ་ཕུལ་ཏེ། སྒྲིབ་པ་ཐམས་ཅད་བཅོམ་པ་ཡི། །
དུས་ཀྱི་འཁོར་ལོ་ཁྱོད་ལ་འདུད། །མཆོག་ཏུ་མི་འགྱུར་བདེ་བ་རྫོགས། །ཡེ་ཤེས་སྐུ་ཁྱོད་ལ་
འདུད་དོ། །སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ནི་འགྱུར་མེད་གང་། །དབང་
བསྐུར་དེ་ཡིས་བདག་ལ་ནི། །མགོན་པོ་ད་ནི་བཀའ་དྲིན་མཛོད། །བུ་དང་ཆུང་མ་སོགས་
བཅས་པ། །བདག་ནི་དུས་ཀུན་ཁྱོད་ཀྱི་འབངས། །ཇི་སྲིད་བྱང་ཆུབ་སྙིང་བོའི་མཐར། །
བདག་ལ་སྐྱབས་གཞན་ཡོད་མ་ཡིན། །ལན་གསུམ་དང་། ཨོཾ་ཨཱཿཔྲཛྙཱ་པཱ་ཡོ་གུ་ཧྱ་ཨ་བྷི་ཥེ་ཀཾ་མེ་
ད་ད་ཧཱུྃ་ཧཱུྃ་ཧཱུྃ་ཕཊ། ཅེས་པ་ལན་གསུམ་གྱིས་གསོལ་བ་གདབ། དེ་ནས་སློབ་མ་ལ་མིག་དར་བཅིངས།
ཨོཾ་ཨཱཿཧཱུྃ་ཧོ་ཧཾ་ཀྵ ཞེས་པ་དང་། དུང་ཆོས་ཀྱི་ཆུས་བསངས། ཨོཾ་སྭ་བྷཱ་ཝ་ཤུདྡྷཱ་སརྦ་དྷརཿསྭ་བྷཱ་
ཝ་ཤུདྡྷོཉ་ཧཾ། སློབ་མ་སྟོང་བ་ཉིད་དུ་གྱུར། སྟོང་བའི་ངང་ལས། ཨཱ༔ལས་པདྨ་དམར་བོ་
འདབ་མ་བརྒྱད་པ་ཡོངས་སུ་གྱུར་བ་ལས། གསུང་རྡོ་རྗེ་དམར་བོ་དམར་དཀར་ནག་པའི་
267



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞལ་གསུམ་ཕྱག་དྲུག་གི་གཡས་པ་གསུམ་ན་པདྨ། རྡོ་རྗེ། འཁོར་ལོ། གཡོན་པ་གསུམ་ན་
ནོར་བུ། དྲིལ་བུ། རལ་གྲི་འཛིན་པར་གྱུར། རང་ཉིད་ཧཱུྃ་དང་རྡོ་རྗེ་ལས་སྐྱེས་པའི་དུས་ཀྱི་
འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བ། སྐུ་མདོག་སྔོན་པོ་དབུས་ནག་གཡས་དམར་
གཡོན་དཀར་བའི་མགྲིན་པ་གསུམ་དང་ལྡན་པ། རྩ་ཞལ་ནག་པོ་དྲག་ཅིང་མཆེ་བ་གཙིགས་
པ། གཡས་ཞལ་དམར་བོ་ཆགས་པ་དང་བཅས་པ། རྒྱབ་ཞལ་སེར་བོ་ཏིང་ངེ་འཛིན་ལ་
གནས་པ། གཡོན་ཞལ་དཀར་བོ་རབ་ཏུ་ཞི་བ། ཞལ་རེ་རེ་ལ་སྤྱན་གསུམ་གསུམ་དང་ལྡན་
པ། རལ་བའི་ཅོད་པན་ལ་སྣ་ཚོགས་རྡོ་རྗེ་དང་། ཟླ་བ་ཕྱེད་པ་དང་། རྡོ་རྗེ་ནོར་བུ་དང་། རྡོ་
རྗེ་རྣ་རྒྱུན་དང་། རྡོ་རྗེ་མགུལ་རྒྱན་དང་། རྡོ་རྗེ་གདུ་བུ་དང་། རྡོ་རྗེ་སྐ་རགས་དང་། རྡོ་རྗེ་
རྐང་གདུབ་དང་། རྡོ་རྗེ་དར་དཔྱངས་དང་། རྡོ་རྗེ་ཕྲེང་བ་དང་། སྟག་གི་པགས་པའི་ཤམ་
ཐབས་གྲོལ་བ། གཡས་གཡོན་གྱི་ཕྲག་པ་དང་བོ་སྔོན་པོ། གཉིས་པ་དམར་བོ། གསུམ་པ་
དཀར་བོ་སྟེ་ཕྲག་པ་དྲུག གཡས་གཡོན་གྱི་དཔུང་བ་དང་བོ་གཉིས་གཉིས་སྔོན་པོ། གཉིས་
པ་གཉིས་གཉིས་དམར་བོ། གསུམ་པ་གཉིས་གཉིས་དཀར་བོ་སྟེ་དཔུང་བ་བཅུ་གཉིས།
ཕྱག་ཉི་ཤུ་རྩ་བཞིའི་དང་བོ་བཞི་བཞི་ནག་པོ། གཉིས་པ་བཞི་བཞི་དམར་བོ། གསུམ་པ་
བཞི་བཞི་དཀར་བོ། ཕྱག་ཐམས་ཅད་ཀྱི་མཐེ་བོང་སེར་བོ། མཛུབ་མོ་དཀར་བོ། གུང་མོ་
དམར་བོ། མིང་མེད་ནག་པོ། མཐེའུ་ཆུང་ལྗང་ཁུ། སོར་མོ་རྣམས་ཀྱི་ཚིགས་ཀྱི་ཕྲེང་བ་
དང་བོ་ནག་པོ། གཉིས་པ་དམར་བོ། གསུམ་པ་དཀར་བོ་སྟེ་སོར་གདུབ་རྣམས་ཀྱིས་མཛེས་
ཤིང་འོད་འཕྲོ་བ། གཡས་ཀྱི་ཕྱག་ནག་པོ་བཞིའི་དང་བོར་རྡོ་རྗེ། གཉིས་པར་རལ་གྲི། གསུམ་
པར་རྩེ་གསུམ། བཞི་བར་གྲི་གུག དམར་བོ་བཞིའི་དང་པོར་མེ་མདའ། གཉིས་པར་རྡོ་རྗེ་
ལྕགས་ཀྱུ། གསུམ་པར་སྒྲ་དང་བཅས་པའི་ཌཱ་མ་རུ། བཞི་བར་ཐོ་བ། དཀར་བོ་བཞིའི་
དང་བོར་འཁོར་ལོ། གཉིས་པར་དུང་། གསུམ་པར་དབྱུག་པ། བཞི་བར་དགྲ་སྟ། གཡོན་
གྱི་ཕྱག་ནག་པོ་བཞིའི་དང་བོར་རྡོ་རྗེ་དྲིལ་བུ་ གཉིས་པར་ཕུབ། གསུམ་པར་ཁ་ཊཾ་ཀ་ཁ་
རྣམ་པར་རྒྱས་པ། བཞི་བར་ཁྲག་གིས་གང་བའི་ཐོད་པ། དམར་བོ་བཞིའི་དང་བོར་གཞུ།
268



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་པར་རྡོ་རྗེ་ཞགས་པ། གསུམ་པར་རིན་པོ་ཆེ། བཞི་བར་པདྨ་དཀར་པོ། དཀར་བོ་
བཞིའི་དང་བོར་དུང་། གཉིས་པར་མེ་ལོང་། གསུམ་པར་རྡོ་རྗེ་ལྕགས་སྒྲོག བཞི་བར་
ཚངས་པའི་མགོ་བོ་གདོང་བཞི་བས་ཕྱག་གི་པདྨ་ལ་སྤྲས་པ། ཟླ་ཉི་སྒྲ་གཅན་དུས་མེའི་
སྟེང་དུ་ཤིན་ཏུ་རོལ་བའི་གཡས་བརྐྱང་གིས་བཞུགས་པའི་ཞབས་གཡས་པ་དམར་བོའི་
འོག་ཏུ་འདོད་ལྷ་དམར་བོ་གདོང་གཅིག་པ། ལག་པ་བཞི་བ། ལག་ན་མེ་ཏོག་གི་མདའ་
ལྔ་དང་། གཞུ་དང་ཞགས་པ་དང་ལྕགས་ཀྱུ་འཛིན་པ། གཡོན་པ་དཀར་བོའི་འོག་ཏུ་དྲག་
པོ་དཀར་བོ་གདོང་གཅིག་པ། མིག་གསུམ་པ། ལག་པ་བཞི་བ། ལག་ན་རྩེ་གསུམ་དང༌། ཀླུ་
མ་རུ་དང་། ཐོད་པ་དང་། ཁ་ཊཱ་ཀ་འཛིན་པ། བདུད་དང་དྲག་པོའི་ལྷ་མོ་དགའ་མ་དང་ཨུ་
མས་ཞབས་ཀྱི་མཐིལ་ལ་འཛིན་ཅིང་གདོང་དམན་པར་བྱེད་བཞིན་པ། རིག་མ་ཕྲོ་དང་གྲི་
གུག་ལས་སྐྱེས་པའི་སྣ་ཚོགས་ཡུམ་སྐུ་མདོག་གསེར་མདོག མདུན་ནས་གཡས་བསྐོར་གྱིས་
སེར་དཀར་སྔོ་དང་དམར་བའི་ཞལ་བཞི་རེ་རེ་ལ་སྤྱན་གསུམ་གསུམ་དང་ལྡན་པ། ཕྱག་
བརྒྱད་ཀྱི་གཡས་ན་གྲི་གུག ལྕགས་ཀྱུ། སྒྲ་དང་བཅས་པའི་ཌཱ་མ་རུ་དང་བགྲང་ཕྲེང་། གཡོན་
ན་ཐོད་པ། ཞགས་པ། པད་དཀར་འདབ་བརྒྱ་བ་དང་། རིན་པོ་ཆེ་བསྣམས་པ། ཕྱག་རྒྱ་
ལྔས་བརྒྱན་པ། གཡོན་བརྐྱང་གི་སྟབས་ཀྱིས་བཅོམ་ལྡན་འདས་དང་སྙོམས་པར་འཇུག་
པ ས་གནས་པ། རང་དང་ཤེས་རབ་ཀྱི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ། ལྟེ་
བར་ཧོ གསང་བར་སཱ། སྤྱི་བོར་ཧཱ། རང་གི་གསང་གནས་མི་དམིགས་པའི་ངང་ལས་ཧཱུྃ་
ལས་བྱུང་བའི་རྡོ་རྗེ་སྔོན་པོ་རྩེ་མོ་ལྔ་བའི་བུ་ག་ཡི་གེ་ཕཊ་ཀྱིས་བཀག་པ། ཤེས་རབ་ཀྱི་
གསང་གནས་མི་དམིགས་པའི་ངང་ལས་ཨཱ༔ལས་བྱུང་བའི་པདྨ་དམར་བོ་འདབ་མ་བརྒྱུད་
པ་བུ་ག་ཡི་གེ་ཕཊ་ཀྱིས་བཀ ག་པར་གྱུར་བར་བསམ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ན་བཛྲ་
སྭ་བྷཱ་ཝ་ཨཱཏྨ་ཀོཉ་ཧཾ། ཞེས་བརྗོད་ཅིང་། སྙོམས་པར་འཇུག་པས་རོ་རྐྱང་གི་རླུང་དབུ་མར་
བཀག་སྟེ། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་པའི་རིགས་ལྔ་ཡབ་ཡུམ་གཙུག་
ཏོར་ནས་ཞུགས་སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷུ་
269



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཏཱིའི་ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ་ལྷན་ཅིག་སྐྱེས་པའི་དགའ་བ་
མངོན་དུ་བྱས་ཏེ། སླར་ཡང་རྡོ་རྗེ་ཡུམ་གྱི་ང་དྨ་ནས་ཕྱུང་ནས་མཐེ་བོང་དང་མིང་མེད་
ཀྱིས་བཙིར་ཏེ་བླངས་པའི་ཁུ་བ་སངས་རྒྱས་ཐམས་ཅད་ཞུ་བ་འདུས་པའི་ངོ་བོར་གྱུར་
པར་བསམ་ནས། །
འདས་པའི་རྡོ་རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །བྱང་
ཆུབ་སེམས་ནི་བཟང་བོ་ཡིས། །དེ་ལྟར་བུ་ཁྱོད་དབང་བསྐུར་རོ། །ཨོཾ་ཨཱཿཧཱུྃ་ཧོ་ཧཾ་ཀྵ ཞེས་
བརྗོད་དེ་གསང་རྫས་སློབ་མའི་ཁར་སྦྱིན། དེས་ཀྱང་བྱང་ཆུབ་ཀྱི་སེམས་ལས་མི་གཡོ་བའི་བསམ་པས་མྱངས་ སླར་
ཡང་ཤེས་རབ་ཀྱིས་ཀྱང་རང་གི་པདྨར་གནས་པའི་བྱང་ཆུབ་ཀྱི་སེམས། འདས་པའི་རྡོ་
རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །བྱང་ཆུབ་སེམས་ནི་བཟང་
བོ་ཡིས། །དེ་ལྟར་བུ་ཁྱོད་དབང་བསྐུར་རོ། །ཨོཾ་ཨཱཿཧཱུྃ་ཧོ་ཧཾ་ཀཱཿ ཞེས་བརྗོད་ནས་བྱིན་གྱིས་བརླབས་
པའི་ནང་མཆོད་བྱིན། གསང་རྫས་མང་བོ་ཡོད་ན་སྒྲུབ་ཐབས་ཀྱི་མཇུག་ཏུ་བྱིན་རླབས་བྱས་ན་སྟབས་བདེ། དེ་
གཉིས་ཀའི་མཐར་ར ང་རྒྱུད་ལ་བདེ་བ་ཆེན་པོ་སྐྱེས་པར་བསམ་ནས། ཨ་ཧོ་མ་ཧཱ་སུ་ཁ། རྗེས་ཟློས་བྱ། དེ་
ནས་མིག་དར་བཀྲོལ་ནས་བླ་མས། སླར་ཡང་རིག་མ་གཅེར་བུར་གནས་པའི་ཆུ་སྐྱེས་
རྒྱས་པ་ལ་ལྟོས་ཤིག་ཅེས་གསུངས་པར་བསམ་ཞིང་དེ་ལྟར་གསུངས་པ་བཞིན་དུ་རིག་
མའི་པདྨ་ལ་བལྟ་ཞིང་། དེ་ལྟར་བལྟས་པ་ལ་བརྟེན་ནས་ཆགས་པའི་རྣམ་པ་ཆེར་གཡོས་
ཏེ་ཁམས་ཞུ་བའི་བདེ་བ་རྒྱུད་ལ་སྐྱེས་པར་གྱུར། བདེ་བ་དེ་དང་བྱང་ཆུབ་ཀྱི་སེམས་མྱངས་
པ་ལ་བརྟེན་ནས་བྱུང་བའི་བདེ་བ་གཉིས། ཆོས་ཐམས་ཅད་རང་བཞིན་གྱིས་གྲུབ་པས་
སྟོང་བའི་སྟོང་བ་ཉིད་དང་དབྱེར་མི་ཕྱེད་པར་སྦྱར་བའི་བདེ་སྟོང་གི་ཡེ་ཤེས་དེ་ཉིད་
གསང་དབང་ངོ་། །ཞེས་བརྡ་སྤྲད། དེ་ནས་དག་པ་ནི། རྒྱུད་ལས། གསང་བ་དག་ལས་རི་བོང་འཛིན་
པ་མྱང་བ་དང་ནི་བལྟ་བ་དག་གིས་གསང་བའི་དབང་དུ་གྱུར། ཞེས་གསུངས་པ་ལྟར་
གསང་བའམ་བྷ་གའི་དཀྱིལ་འཁོར་དུ་རྫས་གསང་བ་མྱངས་པ་དང་། གནས་གསང་
བ་ལ་བལྟས་པ་ལས་བྱུང་བས་གསང་བའི་དབང་ཞེས་བཤད་པ་དེ་ཐོབ། བལྟས་པས་དགའ་
27()



བཀའ་སློབ་ཟིན་བྲིས་ཕྱོགས་བསྒྲིགས།
བ་ཐོབ་པ་ནི། བལྟ་བ་གསང་བ་དེ་བཞིན་ནོ། །ཞེས་གསུངས་པ་ལྟར་བལྟས་པའི་དགའ་
བ་ཐོབ་པ་ཡོན་ཏན་གསུམ་གྱི་བདག་ཉིད་ཀྱི་འདོད་ཆགས་ཀྱི་དྲི་མ་དག་པར་བྱེད་ཅིང་།
ངག་གི་རྩ་བ་རླུང་གི་དྲི་མ་འཁྲུད། ལམ་ཉེ་བར་སྒྲུབ་པའི་ཡན་ལག་བསྒོམ་པ་ལ་དབང་།
གསུང་རྡོ་རྗེ་ལོངས་སྐུའི་ས་བོན་འཇོག འབྲས་བུ་ས་དགུ་བ་ཐོབ་པའི་ནུས་པ་ཅན་དུ་བྱས། །
གསང་སྔགས་ཀྱི་དགེ་སློང་ལྟ་བུར་གྱུར་བ་ཡིན་ནོ། །ཞེས་བརྗོད། སློབ་མས། ཨོ་ཨཱ༔ བཛྲ་ས་ཏྲེ་
ན་གུ་ཧུ་ཨབྷི་ཥེ་ཀེ་ཎ་ཨ་བྷི་ཏི་ཀ་ཏོ་བཛྲ་ས་ཏྭ་ཡུ་བ་རཱ་ཛོ་ན་བ་བྷཱུ་མི་ལདྡྷོཉ་ཧཾ། དང་བཅས་རྗེས་
བཟློས་བྱ། རྡོ་རྗེ་སེམས་དཔའི་སྲས་རྒྱལ་བུ་གཞོན་ནུ་ས་དགུ་བ་ཐོབ་པ་ངའོ་སྙམ་དུ་ང་རྒྱལ་འཛིན་དུ་འཇུག་གོ ། །
གསུམ་པ། ཤེས་རབ་ཡེ་ཤེས་ཀྱི་དབང་ལ་གསོལབ་གདབ་པ་སོགས་
རིམ་པ་ལྟར་བྱ་བ་ནི།
མཚན་ཉིད་དང་ལྡན་པའི་རིག་མ་དང་། མཎྜལ་ཕུལ་ནས། སྒྲིབ་པ་ཐམས་ཅད་བཅོམ་པ་ཡི་སོགས་
ལན་གསུམ་དང་། ཨོཾ་ཧཱུྃ་པྲ་ཛྙཱ་པཱ་ཡོ་བཛྲ་ས་ཏྭཱ་བི་ཤྭ་མཱ་ཏ་རོ་པྲ་ཛྷ་ཛྷ་ན་ཨ་བྷི་ཥེ་ཀཾ་མེ་ད་
ད་ཧཱུྃ་ཧཱུྃ་ཧཱུྃ་ཕཊ། ཅེས་པ་ལན་གསུམ་གྱིས་གསོལ་བ་གདབ། སློབ་མའི་མིག་དར་བཅིངས། ཨོཾ་ཨཱཿཧཱུྃ་ཧོ་
ཧཾ་ཀྵ ཞེས་པ་དང༌། དུང་ཆོས་ཀྱི་ཆུས་བསངས། སྭ་བྷ་ཝས་སྟོང་བར་སྦྱངས། རིག་མ་སྟོང་བ་ཉིད་དུ་
གྱུར། སྟོང་བའི་ངང་ལས་ལྭ་དང་འཁོར་ལོ་ལས་སྐྱེས་པའི་སྤྱན་མ་སེར་མོ་སེར་དཀར་ནག་
པའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་
རྗེ། གཡོན་པ་གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་བུ་འཛིན་པར་
གྱུར་བར་བསམ་ནས། འདིར་ནི་ཁྱེད་རྣམས་དཔང་བོ་ཡིན། །བདག་གིས་འདི་ལ་འདི་ག ཏད་
དོ། །གཟུང་མ་ཡིད་འོང་འདི་དེ་ནི། །བསྟེན་བྱར་སངས་རྒྱུས་རྣམས་ཀྱིས་བརྟགས། རྡོ་
རྗེ་རྗེས་ཆགས་སྦྱོར་བ་ཡིས། །བདེ་བ་དམ་པ་མྱང་བར་གྱིས། །ཞེས་རྐང་བ་དང་བོ་གཉིས་ཀྱིས་
རྒྱལ་བ་ཐམས་ཅད་དཔང་བོར་གསོལ་ཏེ། ལྷག་མ་རྣམས་ཀྱིས་སློབ་མ་ལ་རིག་མ་སྦྱིན། དེ་ལྟར་རིག་མ་གཏད་
པས། ལྷ་མོ་དེས་ཀྱང་ལུས་དྲི་ཞིམ་པོས་བྱུགས། གཅེར་བུར་བྱས་ནས་ཆུ་སྐྱེས་གསལ་བར་
271



ICI
ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
སྟོན་ཅིང་། ཨེ་མ་བདག་གི་པདྨ་འདི། །བདེ་བ་ཐམས་ཅད་ཡང་དག་ལྡན། །གང་ཞིག་ཆོ་
གས་གུས་བསྟེན་པ། །དེ་ཡི་མདུན་ན་བདག་གནས་སོ། །སངས་རྒྱས་མཉེས་པ་ལ་སོགས་
པ། །པདྨར་བྱ་བ་ཇི་བཞིན་གྱིས། །བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་ནི་རྟག་ཏུ་
བཞུགས། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །བྷཉྫ་མོཀྵ་ཧོ
ཞེས་གསུངས་ཏེ། སློབ་མའི་བང་དུ་འཁྱུད་པར་གྱུར་བར་བསམ།
ཨོ་ཨཱཿཧཱུཾ་ཧོ་ཧཾ་ཀྵ ཞེས་དུང་ཆོས་ཀྱི་ཆུས་སློབ་མ་བསངས། ཨོཾ་སྭ་བྷཱ་ཝ་ཤུདྡྷསརྦ་དྷརྨཱ་སྭ་བྷཱ་ཝ་
ཤུདྡྷོཉ་ཧཾ། སློབ་མ་སྟོང་བ་ཉིད་དུ་གྱུར། སྟོང་བའི་ངང་ལས་ཧཱུྃ་ལས་རྡོ་རྗེ་རྩེ་ལྔ་བ་ནག་པོ་
ཡོངས་སུ་གྱུར་བ་ལས། ཐུགས་རྡོ་རྗེ་ནག་པོ་ནག་དམར་དཀར་པའི་ཞལ་གསུམ་ཕྱག་དྲུག་
གི་གཡས་པ་གསུམ་ན་རྡོ་རྗེ་འཁོར་ལོ། པདྨ། གཡོན་པ་གསུམ་ན་དྲིལ་བུ། རལ་གྲི། ནོར་བུ་
འཛིན་པར་གྱུར། སློབ་མ་ཤེས་རབ་དང་བཅས་པའི་དཔྲལ་བར་ཨོཾ། མགྲིན་པར་ཨཱཿ སྙིང་
གར་ཧཱུྃ། ལྟེ་བར་ཧོགསང་བར་སཱ། སྤྱི་བོར་ཧཱ། སློབ་མའི་གསང་གནས་མི་དམིགས་པའི་
ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་མོ་ལྔ་བའི་བུ་ག་ཡི་གེ་ཕཊ་ཀྱིས་བཀག་པ།
ཤེས་རབ་ཀྱི་གསང་གནས་མི་དམིགས་པའི་ངང་ལས་ཨཱ༔ལས་བྱུང་བའི་པདྨ་དམར་བོ་
འདབ་མ་བརྒྱད་པ་བུ་ག་ཡི་གེ་ཕཊ་ཀྱིས་བཀག་པར་གྱུར། དེ་ནས། ཨོཾ་ཤྲཱི་ཧཱུཾ་ཧཱུཾ་ཧ་ཧ་ཧ་སྭཱ་
ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་ཕྱག་རྒྱ་དང་བཅས་རྗེས་བཟླས་
ལན་ག ཅིག་བྱ། ཡབ་ཡུམ་སྙོམས་པར་ཞུགས་ཤིང་རང་དང་སློབ་མའི་ཧཱུྃ་གི་འོད་ཟེར་གྱིས་
ཕྱོགས་བཅུའི་རྒྱལ་བ་ཡབ་ཡུམ་ཐམས་ཅད་སྤྱན་དྲངས་པ་སློབ་མའི་སྤྱི་བོ་ནས་ཞུགས་
ཆགས་པ་ཆེན་པོའི་མེས་སློབ་མའི་ལུས་ཀྱི་ཐིག་ལེ་དང་ལྷན་ཅིག་ཏུ་ཞུ་ཞིང་འདྲེས་ཏེ་སྤྱི་
བོ་ནས་མགྲིན་པར་འཛགས་པས་དགའ་བ། མགྲིན་པ་ནས་སྙིང་གར་འཛགས་པས་མཆོག་
དགའ། སྙིང་ག་ནས་ལྟེ་བར་འཛགས་པས་ཁྱད་དགའ། ལྟེ་བ་ནས་རྡོ་རྗེ་ནོར་བུའི་རྩེ་བར་དུ་
འཛགས་པ་ཕྱིར་མ་འཕོས་པ་ལས་ལྷན་ཅིག་སྐྱེས་པའི་དགའ་བ་རྒྱུད་ལ་སྐྱེས་པར་གྱུར། དེ་
ལྟར་ཁྱད་དགའ་སོགས་ཀྱི་བདེ་བ་ཆོས་ཐམས་ཅད་རང་བཞིན་གྱིས་གྲུབ་པས་སྟོང་བའི་
272



བཀའ་སློབ་ཟིན་བྲིས་ཕྱོགས་བསྒྲིགས།
སྟོང་བ་ཉིད་དང་དབྱེར་མི་ཕྱེད་པར་སྦྱར་བའི་བདེ་སྟོང་གི་ཡེ་ཤེས་དེ་ཉིད་ཤེས་རབ་ཡེ་
ཤེས་ཀྱི་དབང་ངོ་། །ཞེས་བརྡ་སྤྲད། ཁམས་བཟུང་བར་མ་ནུས་ན། དལ་བུས་པདྨའི་ནང་དུ་འཕོས་པ་ལྕེས་
བླངས་ནས་བཏུང་བར་བྱའོ། ། ད ག་པ་ནི། མིག་དར་བཀྲོལ་ལ། དེ་ལྟར་ཀུན་རྫོབ་བྱང་ཆུབ་སེམས་ཀྱི་
དཀྱིལ་འཁོར་དུ་ཤེས་རབ་མ་ལ་བརྟེན་ནས་ཐོབ་པའི་དབང་ལ་ཤེས་རབ་ཡེ་ཤེས་ཀྱི་དབང་
ཞེས་བཤད་པ་དེ་ཐོབ། ལག་བཅིངས་དགའ་བ་ཐོབ་པ་ནི། །ལག་བཅིངས་དག་ལས་ཤེས་
རབ་ཉིད། །ཅེས་གསུངས་པ་ལྟར། ལག་བཅིངས་ལས་དགའ་བ་ཐོབ་པ་ཡོན་ཏན་བཞིའི་
བདག་ཉིད་ཀྱི་འདོད་ཆགས་ཀྱི་བག་ཆགས་དག་པར་བྱེད། བདེ་བ་ཆེན་པོ་ལ་སྒྲིབ་པའི་
ཡིད་ཀྱི་དྲི་མ་འཁྲུད། ལམ་སྒྲུབ་པའི་ཡན་ལག་བསྒོམ་པ་ལ་དབང་། ཐུགས་རྡོ་རྗེ་ཆོས་སྐུའི་ས་
བོན་འཇོག འབྲས་བུ་ས་བཅུ་བ་ཐོབ་པའི་ནུས་པ་ཅན་དུ་བྱས། གསང་སྔགས་ཀྱི་གནས་
བརྟན་རྒན་པོར་གྱུར་བ་ཡིན་ནོ། །ཞེས་བརྡ་སྤྲད། ཨོ་ཧཱུྃ་བཛྲ་ས་ཏྲེ་ན་པྲ་ཛྙཱ་ཛཱ་ནེ་ན་ཨ་བྷི་ཥེ་ཀ་
ཏོ་དཱི་ཏཱི་ཡ་བཛྲ་དྷ་རོ་ཧཾ་དྷརྨ་མེ་གྷ་བྷཱུ་མི་ལདྡྷོཉ་ཧཾ། སྔར་ལྟར་རྗེས་ཟློས་བྱས་ནས་ང་རྒྱལ་བཟུང་བའོ། །
བཞི་བ། དབང་བཞི་བ་ལ་གསོལ་འདེབས་སོགས་རིམ་བཞིན་བྱ་བ་ནི།
སློབ་མས་མཎྜལ་ཕུལ་ཏེ། སྒྲིབ་པ་ཐམས་ཅད་བཅོམ་པ་ཡི། །ལན་གསུམ་གྱིས་གསོལ་བ་གདབ་
ཅིང་། འདིའི་སྐབས་སློབ་མ་ཐུགས་རྡོ་རྗེའི་ང་རྒྱལ་འཛིན་པ་བུ་སྟོན་གྱིས་གསུངས། ཨོཾ་ཨཱཿཧཱུྃ་ཧོ་ཧཾ་ཀྵདང་
དུང་ཆོས་ཀྱི་ཆུས་བསངས། ཨོཾ་སྭ་བྷཱ་ཝས་སྦྱངས། སློབ་མ་སྟོང་བ་ཉིད་དུ་གྱུར། སྟོང་བའི་ངང་ལས་
ཧོ་དང་འཁོར་ལོ་ལས་སྐྱེས་པའི་ཡེ་ཤེས་རྡོ་རྗེ་སེར་བོ། སེར་དཀར་ནག་པའི་ཞལ་གསུམ་
ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་རྗེ། གཡོན་པ་
གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་བུ་འཛིན་པར་གྱུར་བས། རིག་
མ་ཨཱི་དང་རལ་གྲི་ལས་སྐྱེས་པའི་སྒྲོལ་མ་ནག་མོ་ནག་དམར་དཀར་བའི་ཞལ་གསུམ་ཕྱག་
དྲུག་གི་གཡས་པ་གསུམ་ན་རལ་གྲི། གྲི་གུག་རྩེ་གསུམ། གཡོན་པ་གསུམ་ན་ཕུབ། ཐོད་པ།
ཁ་ཊཾ་ཀ་དཀར་བོ་འཛིན་པ་ལ་འཁྱུད་པ། ཡབ་ཡུམ་སྙོམས་པར་ཞུགས་པའི་བྱང་ཆུབ་ཀྱི་
273



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སེམས་རྡོ་རྗེའི་རྩེར་སླེབས་པ་དེ་ཉིད་ཅི་ནུས་ཀྱི་བར་དུ་བཟུང་བ་ལ་བརྟེན་ནས་ལྷན་ཅིག་
སྐྱེས་དགའི་ཡེ་ཤེས་སྐྱེས་པ་ཆོས་ཐམས་ཅད་རང་བཞིན་གྱིས་གྲུབ་པས་སྟོང་བའི་སྟོང་
བ་ཉིད་དང་དབྱེར་མི་ཕྱེད་པར་སྦྱར་བའི་བདེ་སྟོང་གི་ཡེ་ཤེས་དེ་ཉིད་སྐབས་འདིའི་དབང་
བཞི་བའོ། ཞེས་བརྡ་སྤྲད། ང ག་པ་ནི། དེ་ལྟར་ཡུལ་ཅན་བདེ་བ་ཆེན་པོ་ཡུལ་སྟོང་བ་ཉིད་དང་
སྦྱར་བ་ལ་བརྟེན་པས་ན། དོན་དམ་པའི་དཀྱིལ་འཁོར་དུ་ཐོབ་པ་ཞེས་བྱ་ཞིང་། གཉིས་
གཉིས་སྤྲད་ལས་བདེ་ཐོབ་པ། །གཉིས་གཉིས་འཁྱུད་པ་དེ་བཞིན་ཉིད། །དེ་ལྟར་དབང་ནི་
རྣམ་པ་བཞི། །ཞེས་གསུངས་པ་ལྟར། གཉིས་གཉིས་འཁྱུད་པའི་འདོད་ཆགས་ཀྱི་བག་
ཆགས་སྦྱོང་ཞིང་ཡེ་ཤེས་ཀྱི་དྲི་མ་འཁྲུད། ལམ་སྒྲུབ་ཆེན་གྱི་ཡན་ལག་སྒོམ་པ་ལ་དབང་།
ཡེ་ཤེས་རྡོ་རྗེ་དང་ལྷན་ཅིག་སྐྱེས་པའི་སྐུའི་ནུས་པ་འཇོག་གོ །ཞེས་བརྡ་སྤྲད་ན། ས་བཅུ་གཉིས་
པ་ཐོབ་པའོ་སྙམ་དུ་ང་རྒྱལ་འཛིན་དུ་གཞུག་གོ །
ངེས་དོན་འཇིག་རྟེན་ལས་འདས་པའི་དབང་བཞིའི་སྐབས།
ངེས་དོན་གྱི་དབང་སྦྱིན་པ་ལ་གཉིས། ཐུན་མོང་གི་བྱ་བ་དང་། དབང་སོ་སོར་བསྐུར་བ་གཉིས།
དང་བོ་བུམ་དབང་ནི། ཀྱི་བཅོམ་ལྡན་འདས་ཕ་རོལ་ཏུ་ཕྱིན་པ་ཐམས་ཅད་ཐོབ་པོ། །ད་ནི་
བདག་གིས་ཅི་ཞིག་བགྱི། ཞེས་རྗེས་ཟློས་བྱ། གཉིས་པ་ལ་བཞི་ལས། དང་བོ་བུམ་དབང་ནི། བླ་མ་ལ་གསེར་
ལ་སོགས་པའི་མཎྜལ་ཕུལ་ལ༔ སྒྲིབ་པ་ཐམས་ཅད་བཅོམ་པ་ཡི་སོགས་ལན་གསུམ་དང་། ཨོ་ཨོ་པྲཛྙཱ་པཱ་ཡོ་ཀ་ལ་
ཤ་ཨ་བྷི་ཥེ་ཀཾ་མེ་ད་ད་ཧཱུྃ་ཧཱུྃ་ཧཱུྃ་ཕཊ། ཞེས་པ་ལན་གསུམ་གྱིས་གསོལ་འདེབས་བྱ་ཞིང་། འདིའི་སྐབས་སློབ་མ་
མེ་ཏོག་གང་ལ་ཕོག་པའི་ལྷའམ་ཀུན་ཏུ་བཟང་བོའི་ང་རྒྱལ་འཛིན་པར་བུ་སྟོན་གྱིས་གསུངས་ཤིང༌། ཕྱི་མ་ཞང་ཞུང་
བས་ཀྱང་བཤད་ དེ་ནས། ཨོཾ་ཨཱཿཧཱུྃ་ཧོ་ཧཾ་ཀྵ ཨོཾ་སྭ་བྷཱ་ཝ་ཤུདྡྷསརྦ་དྷརྨ་སྭ་བྷཱ་ཝ་ཤུདྡྷོཉ་ཧཾ།
སློབ་མ་དང་རིག་མ་རྣམས་སྟོང་བ་ཉིད་དུ་གྱུར། སྟོང་བའི་ངང་ལས་སློབ་མ་སྐད་ཅིག་
གིས་ཕྱག་ན་རྡོ་རྗེ་ལྗང་གུ་རྡོ་རྗེ་དང་དྲིལ་བུ་འཛིན་པར་གྱུར་པས་རིག་མ་ལོ་བརོ་ལྔ་མ་
སྐད་ཅིག་གིས་སྒྲ་རྡོ་རྗེ་མ་སྔོན་མོ་གྲི་གུག་དང་། ཐོད་པ་འཛིན་པ་གཟུགས་དང་ལང་ཚོའི་
274



བཀའ་སློབ་ཟིན་བྲིས་ཕྱོགས་བསྒྲིགས།
དཔལ་ཕུན་སུམ་ཚོགས་པར་གྱུར་བ་ལ། སྒེག་པ་དང་ཆགས་པ་ལ་སོགས་པའི་སྒོ་ནས་ནུ་
མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་ཆེན་པོ་ཉམས་སུ་མྱོང་བར་
གྱུར་བར་བསམ། སློབ་མའི་ཤར་དུ་རིག་མ་ལོ་བཅུ་གཅིག་མ་སྒྲོལ་མ་ནག་མོ། ལྷོར་ལོ་བཅུ་
གཉིས་མ་གོས་དཀར་མོ་དམར་མོ། བྱང་དུ་ལོ་བཅུ་གསུམ་མ་མཱ་མ་ཀཱི་དཀར་མོ། ནུབ་
ཏུ་ལོ་བཅུ་བཞི་མ་སྤྱན་མ་སེར་མོ། ཤར་ལྷོར་ལོ་བཅུ་དྲུག་མ་རེག་བྱ་རྡོ་རྗེ་མ་ནག་མོ། ལྷོ་
ནུབ་ཏུ་ལོ་བཅུ་བདུན་མ་རོ་རྡོ་རྗེ་མ་དམར་མོ། བྱང་ཤར་དུ་ལོ་བཅོ་བརྒྱད་མ་གཟུགས་རྡོ་
རྗེ་མ་དཀར་མོ། ནུབ་བྱང་དུ་ལོ་བཅུ་དགུ་མ་དྲི་རྡོ་རྗེ་མ་སེར་མོ། རྒྱབ་ཏུ་ལོ་ཉི་ཤུ་མ་ཆོས་
དབྱིངས་རྡོ་རྗེ་མ་ལྗང་གུ། དེ་ཐམས་ཅད་ཀྱང་ཞལ་གཅིག་ཕྱག་གཉིས་ཀྱིས་གྲི་གུག་དང་
ཐོད་པ་འཛིན་པ་གཟུགས་དང་ལང་ཚོའི་དཔལ་ཕུན་སུམ་ཚོགས་པར་གྱུར། སློབ་མ་སྐད་
ཅིག་གིས་རྣམ་སྣང་སེར་བོ་འཁོར་ལོ་དང་དུང་འཛིན་པར་གྱུར་བས་ཤར་གྱི་རིག་མ་སྒྲོལ་
མ་ལ་སྒེག་པ་དང་ཆགས་པ་ལ་སོགས་པའི་སྒོ་ནས་ནུ་མ་འཛིན་པ་དང་། འཁྱུད་པ་སོགས་
ལ་བརྟེན་ནས་དགའ་བ་ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་འོད་དཔག་
མེད་དཀར་པོ་ཐོ་བ་དང་པད་དཀར་འཛིན་པར་གྱུར་པས་ལྷོའི་རིག་མ་གོས་དཀར་མོ་ལ་
སྙེག་པ་དང་ཆགས་པ་ལ་སོགས་པའི་སྒོ་ནས་ན་མ་འཛིན་པ་དང་། འཁྱུད་པ་སོགས་ལ་
བརྟེན་ནས་དགའ་བ་ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་རིན་འབྱུང་
དམར་པོ་མདའ་གཞུ་འཛིན་པར་གྱུར་པས་བྱང་གི་རིག་མ་མཱ་མ་ཀཱི་ལ་སྒེག་པ་དང་ཆགས་
པ་ལ་སོགས་པའི་སྒོ་ནས་ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་
ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་དོན་གྲུབ་ནག་པོ་རལ་གྲི་དང་
ཕུབ་འཛིན་པར་གྱུར་པས་ནུབ་ཀྱི་རིག་མ་སྤྱན་མ་ལ་སྒེག་པ་དང་ཆགས་པ་ལ་སོགས་པའི་
སྒོ་ནས་ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་ཆེན་པོ་ཉམས་སུ་
མྱོང་བར་གྱུར། སློབ་མ་སྐད་ཅིག་གིས་སྒྲིབ་སེལ་སེར་བོ་འཁོར་ལོ་དང་དུང་འཛིན་པར་
གྱུར་པས་ཤར་ལྷོའི་རིག་མ་རེག་བྱ་རྡོ་རྗེ་མ་ལ་སྒེག་པ་དང་ཆགས་པ་ལ་སོགས་པའི་སྒོ་ནས་
275



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་ཆེན་པོ་ཉམས་སུ་མྱོང་བར་
གྱུར། སློབ་མ་སྐད་ཅིག་གིས་འཇིག་རྟེན་དབང་ཕྱུག་དཀར་བོ་ཐོ་བ་དང་། པད་དཀར་
འཛིན་པར་གྱུར་བས་ལྷོ་ནུབ་ཀྱི་རིག་མ་རོ་རྡོ་རྗེ་མ་ལ་སྒེག་པ་དང་ཆགས་པ་ལ་སོགས་པའི་
སྒོ་ནས་དགའ་བ་ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་ས་སྙིང་དམར་
བོ་མདའ་གཞུ་འཛིན་པར་གྱུར་བས་བྱང་ཤར་གྱི་རིག་མ་གཟུགས་རྡོ་རྗེ་མ་ལ་སྒེག་པ་དང་
ཆགས་པ་ལ་སོགས་པའི་སྒོ་ནས་ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་
དགའ་བ་ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་ནམ་སྙིང་ནག་པོ་ལ་གྲི་
དང་ཕུབ་འཛིན་པར་གྱུར་བས་ནུབ་བྱང་གི་རིག་མ་དྲི་རྡོ་རྗེ་མ་ལ་སྒེག་པ་དང་ཆགས་པ་
ལ་སོགས་པའི་སྒོ་ནས་ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་
ཆེན་པོ་ཉམས་སུ་མྱོང་བར་གྱུར། སློབ་མ་སྐད་ཅིག་གིས་ཀུན་བཟང་སྔོན་པོ་རྡོར་དྲིལ་
འཛིན་པར་གྱུར་བས་རྒྱབ་ཀྱི་རིག་མ་ཆོས་དབྱིངས་རྡོ་རྗེ་མ་ལ་སྒེག་པ་དང་ཆགས་པ་ལ་
སོགས་པའི་སྒོ་ནས་ནུ་མ་འཛིན་པ་དང་། འཁྱུད་པ་སོགས་ལ་བརྟེན་ནས་དགའ་བ་ཆེན་
པོ་ཉམས་སུ་མྱོང་བར་གྱུར། དེ་ལྟར་རྗེས་ཆགས་ཀྱི་བྱེད་པ་ལ་བརྟེན་ནས་ཁམས་དཀར་
བོ་ཞུ་བ་གཙུག་ཏོར་ནས་བབས་ཏེ་དཔྲལ་བའི་རྩ་འཁོར་གྱི་དབུས་སུ་སླེབས་པས་དགའ་
བའི་ཡེ་ཤེས་རྒྱུད་ལ་སྐྱེས་ཤིང་དེ་ཉིད་སྐབས་འདིའི་བུམ་དབང་གི་ངོ་བོ་ཡིན་ནོ། །ཞེས་བརྡ་
ལེགས་པར་སྤྱོད། དེ་ལྟར་ཤེས་རབ་མ་རྣམས་ཀྱི་ལུས་ལ་བརྟེན་ནས་སྐྱེས་པའི་ཕྱིར་ལུས་ཀྱི་
དཀྱིལ་འཁོར་དུ་ཐོབ་པའི་དབང་ཞེས་བྱ་ལ་ཕྱག་རྒྱའི་དཀར་འཛིན་གྱི་བུམ་པ་ལ་བརྟེན་
ནས་ཐོབ་པའི་ཕྱིར་བུམ་པའི་དབང་ཞེས་བྱ་བ་དེ་ཐོབ། རྒོད་པའི་དགའ་བ་ཐོབ་པ་ནི། །
རྒོད་པ་དག་པ་སློབ་དཔོན་ཉིད། །ཅེས་གསུངས་པ་ལྟར། རྒོད་པའི་འདོད་ཆགས་དག་
པར་བྱེད་པ་དང་། སློབ་དཔོན་གྱི་དབང་ཞེས་ཀྱང་བྱ། ལམ་བསྙེན་པའི་ཡན་ལག་ཉན་
པ་དང་ཤེས་པ་དང་། བསྒོམ་པ་ལ་དབང་། སྤྲུལ་བའི་སྐུ་སྐུ་རྡོ་རྗེའི་ས་བོན་འཇོག འབྲས་
བུ་ས་བརྒྱད་པ་ཐོབ་པར་བྱེད། གསང་སྔགས་ཀྱི་དགེ་ཚུལ་ལྟ་བུར་གྱུར་བ་ཡིན་ནོ། །ཨོཾ་ཨོཾ་
༡76



བཀའ་སློབ་ཟིན་བྲིས་ཕྱོགས་བསྒྲིགས།
བཛྲ་ས་ཏྲེ་ན་བཛྲ་ཀ་ལ་ཤ་ཨ་བྷི་ཥེ་ཀེ་ཎ་ཨ་བྷི་ཥེ་ཀ་ཏོ་བཛྲ་ས་ཏཱ་པུ་དྲོ་ཨ་ཙ་ལཱ་བྷཱུ་མི་ལདྡྷོཉ་ཧཾ།
རྗེས་ཟློས་བྱའོ། །
གཉིས་པ། གསང་དབང་ལ་མཎྜལ་ཕུལ་ཏེ། སྒྲིབ་པ་ཐམས་ཅད་བཅོམ་པ་ཡི་སོགས་
གོང་ལྟར་ལ། ཨོཾ་ཨཱཿཔྲ་ཛྙཱ་པཱ་ཡོ་གུ་ཧྱ་ཨ་བྷི་ཥེ་ཀཾ་མེ་ད་ད་ཏྭཾ་ཧུཾ་ཧཱུྃ་ཕཊ། ཅེས་པ་ལན་གསུམ་གྱིས་
གསོལ་བ་བཏབ། སློབ་མ་ལ་མིག་དར་བཅིངས། བླ་མ་རང་ཉིད་འོད་དཔག་མེད་ལ་སོགས་པའི་ལྷར་
གསལ་བ་དང་། རིག་མ་ལོ་བཅུ་གཉིས་མ་གོས་དཀར་མོ་དམར་མོ། ལོ་བཅུ་གསུམ་མ་མཱ་
མ་ཀཱི་དཀར་མོ། ལོ་བཅུ་བཞི་མ་སྤྱན་མ་སེར་མོ། ལོ་བཅོ་ལྔ་མ་སྒྲ་རྡོ་རྗེ་མ་སྔོན་མོ། ལོ་བཅུ་
དྲུག་མ་རེག་བྱ་རྡོ་རྗེ་མ་ནག་མོ། ལོ་བཅུ་བདུན་མ་རོ་རྡོ་རྗེ་མ་དམར་མོ། ལོ་བཅོ་བརྒྱད་མ་
གཟུགས་རྡོ་རྗེ་མ་དཀར་མོ། ལོ་བཅུ་དགུ་མ་དྲི་རྡོ་རྗེ་མ་སེར་མོ། ལོ་ཉི་ཤུ་མ་ཆོས་དབྱིངས་
རྡོ་རྗེ་མ་ལྗང་གུ་ཐམས་ཅད་ཀྱང་ཞལ་གཅིག་ཕྱག་གཉིས་མ་གྲི་གུག་དང་ཐོད་པ་འཛིན་
པར་གྱུར། རང་ལྷར་གསལ་བ་དང་། ཤེས་རབ་མ་རྣམས་ཀྱི་དཔྲལ་བར་ཨོཾ། མགྲིན་པར་
ཨ སྙིང་གར་ཧཱུྃ། ལྟེ་བར་ཧོགསང་བར་སཱ། སྤྱི་བོར་ཧཱ། རང་གི་གསང་གནས་མི་དམིགས་
པའི་ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་མོ་ལྔ་བའི་བུ་ག་ཡི་གེ་ཕཊ་ཀྱིས་བཀག་
པ། ཤེས་རབ་མ་རྣམས་ཀྱི་གསང་གནས་མི་དམིགས་པའི་ངང་ལས་ཨཱ༔ལས་བྱུང་བའི་
པདྨ་དམར་པོ་འདབ་མ་བརྒྱད་པ་བུ་ག་ཡི་གེ་ཕཊ་ཀྱིས་བཀག་པར་གྱུར། ཨོ་ས རྦ་ཏ་ཐཱ་
ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་འོད་དཔག་མེད་དུ་གསལ་བ་དང་
རིག་མ་གོས་དཀར་མོ་སྙོམས་པར་ཞུགས། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་
རིགས་ལྔ་ཡབ་ཡུམ་གཙུག་ཏོར་ནས་ཞུགས་སྙིང་གར་ཆགས་པ་ཆེན་པོའི་མེས་ཞུ་བའི་
བྱང་ཆུབ་ཀྱི་སེམས་ཨ་ཝ་དྷུ་ཏཱིའི་ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ།
ལྷན་ཅིག་སྐྱེས་པའི་དགའ་བ་མངོན་དུ་བྱས་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་
བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་རིན་འབྱུང་དུ་གསལ་བ་དང་རིག་མ་མཱ་མ་ཀི་སྙོམས་
པར་ཞུགས། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་པའི་རིགས་ལྔ་ཡབ་ཡུམ་གཙུག་
277



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཏོར་ནས་ཞུགས། སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷུ་
ཏཱིའི་ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་སྐྱེས་པའི་དགའ་བ་
མངོན་དུ་བྱས་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། བླ་
མ་དོན་གྲུབ་ཏུ་གསལ་བ་དང་རིག་མ་སྤྱན་མ་སྙོམས་པར་ཞུགས། སྙིང་གའི་ཧཱུྃ་གི་འོད་
ཟེར་གྱིས་སྤྱན་དྲངསཔའི་རིགས་ལྔ་ཡབ་ཡུམ་གཙུག་ཏོ ར་ནས་ཞུགས་སྙིང་གར་ཆགས་
པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷུ་ཏིའི་ལམ་ནས་འོངས་པ་རྡོ་རྗེ་ནོར་
བུའི་རྩེ་མོར་བཟུང་སྟེ། ལྷན་ཅིག་སྐྱེས་ང་འི་དགའ་བ་མངོན་དུ་བྱས་པར་གྱུར། ཨོཾ་སརྦ་ཏ་
ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་ཕྱག་རྡོར་དུ་གསལ་བ་དང་རིག་མ་
སྒྲ་རྡོ་རྗེ་མ་སྙོམས་པར་ཞུགས། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་པའི་རིགས་ལྔ་
ཡབ་ཡུམ་གཙུག་ཏོར་ནས་ཞུགས་སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་
སེམས་ཨ་ཝ་དྷུ་ཏིའི་ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་སྐྱེས་
པའི་དགའ་བ་མངོན་དུ་བྱས་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་
ཨཱཏྨ་ཀོཉ་ཧཾ། བླ་མ་སྒྲིབ་སེལ་དུ་གསལ་བ་དང་རིག་མ་རེག་བྱ་རྡོ་རྗེ་མ་སྙོམས་པར་ཞུགས།
སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་པའི་རིགས་ལྔ་ཡབ་ཡུམ་གཙུག་ཏོར་ནས་ཞུགས།
སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷཱུ་ཏཱིའི་ལམ་ནས་
འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་སྐྱེས་པའི་དགའ་བ་མངོན་དུ་བྱས་
པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་འཇིག་རྟེན་
དབང་ཕྱུག་ཏུ་གསལ་བ་དང་རིག་མ་རོ་རྡོ་རྗེ་མ་སྙོམས་པར་ཞུགས། སྙིང་གའི་ཧཱུྃ་གི་འོད་
ཟེར་གྱིས་སྤྱན་དྲངས་རི གས་ལྔ་ཡབ་ཡུམ་གཙུག་ཏོར་ནས་ཞུགས་སྙིང་གར་ཆགས་པ་
ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷཱུ་ཏཱིའི་ལམ་ནས་འོངས་པ་རྡོ་རྗེ་ནོར་
བུའི་རྩེ་མོར་བཟུང་སྟེ། ལྷན་ཅིག་སྐྱེས་པའི་དགའ་བ་མངོན་དུ་བྱས་པར་གྱུར། ཨོཾ་སརྦ་
ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་ས་སྙིང་དུ་གསལ་བ་དང་རིག་
378



བཀའ་སློབ་ཟིན་བྲིས་ཕྱོགས་བསྒྲིགས།
མ་གཟུགས་རྡོ་རྗེ་མ་སྙོམས་པར་ཞུགས། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་རིགས་
ལྔ་ཡབ་ཡུམ་གཙུག་ཏོར་ནས་ཞུགས། སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་
ཀྱི་སེམས་ཨ་ཝ་དྷཱུ་ཏཱིའི་ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་
སྐྱེས་པའི་དགའ་བ་མངོན་དུ་བྱས་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་
ཝ་ཨཱཏྨ་ཀོཉ་ཧཾ། བླ་མ་ནམ་མཁའི་སྙིང་བོར་གསལ་བ་དང་རི ག་མ་དྲི་རྡོ་རྗེ་སྙོམས་པར་
ཞུགས། སྙིང་གའི་ཧཱུྃ་གི་འོད་ཟེར་གྱིས་སྤྱན་དྲངས་པའི་རིགས་ལྔ་ཡབ་ཡུམ་གཙུག་ཏོར་
ནས་ཞུགས་སྙིང་གར་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷཱུ་ཏཱིའི་
ལམ་ནས་འོངས་པ་རྡོ་རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་སྐྱེས་པའི་དགའ་བ་མངོན་
དུ་བྱས་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། བླ་མ་ཀུན་
བཟང་དུ་གསལ་བ་དང་རིག་མ་ཆོས་དབྱིངས་རྡོ་རྗེ་མ་སྙོམས་པར་ཞུགས། སྙིང་གའི་ཧཱུྃ་
གི་འོད་ཟེར་གྱིས་སྤྱན་དྲངས་པའི་རིགས་ལྔ་ཡབ་ཡུམ་གཙུག་ཏོར་ནས་ཞུགས། སྙིང་གར་
ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ཝ་དྷཱུ་ཏཱིའི་ལམ་ནས་འོངས་པ་རྡོ་
རྗེ་ནོར་བུའི་རྩེ་མོར་བཟུང་སྟེ། ལྷན་ཅིག་སྐྱེས་པའི་དགའ་བ་མངོན་དུ་བྱས་པར་གྱུར། དེ་
ལྟར་བླ་མ་རིག་མ་རྣམས་དང་སྙོམས་པར་ཞུགས་པའི་ཚེ་ཤེས་རབ་མ་རྣམས་ཀྱི་ན་ར་ནཱ་སི་ཀ་སྟེ་རྩ་དབུ་མའི་མར་
སྣ་གཞིབ་པ་སོགས་ཀྱི་དམིགས་པ་རྣམས་དལ་བུས་གསལ་བཏབ་ལ། དེ་ལྟར་སངས་རྒྱས་ཡབ་ཡུམ་ཐམས་
ཅད་ཞུ་བའི་ངོ་བོ་བྱང་ཆུབ་ཀྱི་སེམས་རྡོ་རྗེའི་རྩེར་མོར་གནས་པ་དེ་ཉིད་སློབ་མའི་ཁར་
བཅུག་པ་འཇིབས་ཏེ་མྱངས་པ་ལས་བདེ་བ་ཆེན་པོ་སྐྱེས་པར་གྱུར་བར་བསམས་ལ། འདས་
པའི་རྡོ་རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །བྱང་ཆུབ་སེམས་
ནི་བཟང་བོ་ཡིས། །དེ་ལྟར་བུ་ཁྱོད་དབང་བསྐུར་རོ། །ཨོཾ་ཨཱཿཧཱུྃ་ཧོ་ཧཾ་ཀྵ ཞེས་བརྗོད་ནས་དངོས་
སུ་བྱིན་གྱིས་བརླབས་པའི་གསང་རྫས་བདུད་རྩི་ལྔ་དང་ཆང་སྦྱར་བ་བྱིན་པ་མྱ ངས་ནས། ཨ་ཧོ་མ་ཧཱ་སུ་ཁ།
ཞེས་རྗེས་ཟློས་བྱེད། སླར་ཡང་རིག་མ་རྣམས་ཀྱིས་རང་གི་པདྨར་གནས་པའི་བྱང་སེམས་
རྣམས་གཅིག་ཏུ་བསྡུས་ཏེ་སློབ་མའི་ཁར་སྦྱིན་པར་བསམ་ལ། འདས་པའི་རྡོ་རྗེ་འཆང་
279



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སོགས་ཀྱི། །ཇི་ལྟར་སངས་རྒྱས་སྲས་དབང་བསྐུར། །བྱང་ཆུབ་སེམས་ནི་བཟང་བོ་ཡིས། །
དེ་ལྟར་བུ་ཁྱོད་དབང་བསྐུར་རོ། །ཨོཾ་ཨཱཿཧཱུྃ་ཧོ་ཧཾ་ཀྵ ཞེས་བརྗོད་ནས་དངོས་སུ་བྱིན་གྱིས་བརླབས་
པའི་གསང་རྫས་མྱངས་ནས། ཨ་ཧོ་མ་ཧཱ་སུ་ཁ། ཞེས་རྗེས་ཟློས་བྱ། དེ་ལྟ་བུའི་རྫས་ཁྱད་པར་ཅན་
མྱངས་པ་ལ་བརྟེན་ནས་ཀྱང་རང་རྒྱུད་ལ་བདེ་བ་ཆེན་པོ་སྐྱེས་པར་གྱུར། དེ་ནས་མིག་དར་
བཀྲོལ་ལ་བླ་མས། སླར་ཡང་རིག་མ་དགུ་བོ་དེ་རྣམས་ཀྱི་སྐྲ་གྲོལ་ཞིང་གོས་དང་བྲལ་བར་
བྱས་པའི་ཆུ་སྐྱེས་རྒྱས་པ་ལ་ལྟོས་ཤིག གསུངས་པར་བསམ་ཞིང་དེ་ལྟར། གསུངས་པ་བཞིན་དུ་
རིག་མ་རྣམས་ཀྱི་པདྨ་ལ་བལྟ་ཞིང་། དེ་ལྟར་བལྟས་པ་ལ་བརྟེན་ནས་ཆགས་པའི་རྣམ་པ་
ཆེར་གཡོས། རྫས་གསང་བ་མྱངས་པ་དང་། བྷ་གར་བལྟས་པ་དེས་བྱང་ཆུབ་ཀྱི་སེམས་ཞུ་
བ་དཔྲལ་བ་ནས་བབས། སྙིང་གའི་རྩ་འཁོར་གྱི་དབུས་སུ་སླེབས་པས་མཆོག་དགའི་ཡེ་
ཤེས་རྒྱུད་ལ་སྐྱེས་པ་དེ་ཉིད་སྐབས་འདིའི་གསང་དབང་གི་ངོ་བོ་ཡིན་ནོ། །ཞེས་བརྡ་སྤྲད་ལ།
རྒྱུད་ལས། གསང་བ་དག་ལས་རི་བོང་འཛིན་པ་མྱང་བ་དང་ནི་བལྟ་བ་དག་གིས་གསང་
བའི་དབང་དུ་འགྱུར། ཞེས་གསུངས་པ་ལྟར་གསང་བའམ་བྷ་གའི་དཀྱིལ་འཁོར་དུ་རྫས་
གསང་བ་མྱངས་པ་དང༌། གནས་གསང་བ་བལྟས་པ་ལས་བྱུང་བས་གསང་བའི་དབང་
ཞེས་བཤད་པ་དེ་ཐོབ། ལྟ་བས་དགའ་བ་ཐོབ་པ་ནི། ལྟ་བ་གསང་བ་དེ་བཞིན་ནོ། །ཞེས་
གསུངས་པ་ལྟར་བལྟས་པ ས་དགའ་བ་ཐོབ་པ་ཡོན་ཏན་གསུམ་གྱི་བདག་ཉིད་ཀྱི་འདོད་
ཆགས་ཀྱི་དྲི་མ་དག་པར་བྱེད་ཅིང་། ངག་གི་རྩ་བ་རླུང་གི་དྲི་མ་འཁྲུད། ལམ་ཉེ་བར་སྒྲུབ་
པའི་ཡན་ལག་བསྒོམ་པ་ལ་དབང་། གསུང་རྡོ་རྗེ་ལོངས་སྐུའི་ས་བོན་འཇོག འབྲས་བུ་ས་
དགུ་བ་ཐོབ་པའི་ནུས་པ་ཅན་དུ་བྱས། གསང་སྔགས་ཀྱི་དགེ་སློང་ལྟ་བུར་གྱུར་བ་ཡིན་
ནོ། །ཞེསབརྗོད། སློབ་མས། ཨོཾ་ཨཱཿབཛྲ་ས་ཏྲེ་ན་གུ་ཧྱ་ཨ་བྷི་ཥེ་ཀེ་ཎ་ཨ་བྷི་ཥེ་ཀ་ཏོ་བཛྲ་ས་ཏྭ་ཡུ་
བ་རཱ་ཛོ་ན་བ་བྷཱུ་མི་ལདྡྷོཉ་ཧཾ། གིས་འཁྱུད་རྒྱ་དང་བཅས་རྗེས་ཟློས་བྱའོ། །
གསུམ་པ། ཤེས་རབ་ཡེ་ཤེས་ཀྱི་དབང་ལ་གསོལ་བ་འདེབས་པ། དབང་བསྐུར་བ། སྔར་གྱི་
དབང་བཞི་དོན་དམ་མིན་པར་བསྟན་ཏེ་སྡོམ་པ་སྦྱིན་པ། དབང་གི་རབ་ཏུ་བྱེད་པ་བསྟན་པ། དབང་དོན་བཤད་པ།
28()



བཀའ་སློབ་ཟིན་བྲིས་ཕྱོགས་བསྒྲིགས།
ང་རྒྱལ་བཟུང་བ་དང་དྲུག་གི་དང་བོ་ནི། རིག་མ་དང་མཎྜལ་ཕུལ་ནས། སྒྲིབ་པ་ཐམས་ཅད་བཅོམ་པ་
སོགས་གོང་ལྟར་ལན་གསུམ་དང༌། ཨོཾ་ཧཱུྃ་པྲཛྙཱ་པཱ་ཡོ་བཛྲ་ས་ཏཱ་བི་ཤྭ་མཱ་ཏ་རོ་པྲཛྙཱ་ཛཱ་ན་ཨ་བྷི་
ཏེ་ཀཾ་མེ་ད་ད་ཏྭཾ་ཧུཾ་ཧཱུྃ་ཕཊ། ལན་གསུམ་གྱིས་གསོལ་བ་བཏབ། འདིའི་སྐབས་གསུང་རྡོ་རྗེའི་ང་
རྒྱལ་འཛིན་པ་བུ་སྟོན་གྱིས་གསུངས། རིག་མ་དགུ་བོ་སློབ་མའི་མཐའ་སྐོར་དུ་གནས་པ་རྣམས། བླ་མས་
རྒྱལ་བ་ཐམས་ཅད་དཔང་བོར་གསོལ་ཏེ་གཏད་པར་མོས་ལ། འདིར་ནི་ཁྱེད་རྣམས་དཔང་བོ་ཡིན། །
བདག་གིས་འདི་ལ་འདི་གཏད་དོ། །གཟུང་མ་ཡིད་འོང་འདི་དེ་ནི། །བསྟེན་བྱར་སངས་
རྒྱས་རྣམས་ཀྱིས་བརྟགས། །རྡོ་རྗེ་རྗེས་ཆགས་སྦྱོར་བ་ཡི། །བདེ་བ་དམ་པ་མྱང་བར་གྱིས།
ཞེས་བརྗོད། ལྷ་མོ་དེ་རྣམས་ཀྱིས་ཀྱང་ལུས་དྲི་ཞིམ་པོས་བྱུགས། གཅེར་བུར་བྱས་ནས་ཆུ་
སྐྱེས་གསལ་བར་སྟོན་ཅིང་། །ཨེ་མ་བདག་གི་པདྨ་འདི། །བདེ་བ་ཐམས་ཅད་ཡང་དག་ལྡན། །
གང་ཞིག་ཆོ་གས་གུས་བསྟེན་པ། །དེ་ཡི་མདུན་ན་བདག་གནས་སོ། །སངས་རྒྱས་མཉེས་པ་
ལ་སོགས་པ། །པདྨར་བྱ་བ་ཇི་བཞིན་གྱིས། །བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་
ནི་རྟག་ཏུ་ཞུགས། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། བྷཉྫ་
མོཀྵ་ཧོ། ཞེས་གསུངས་པར་གྱུར། །
ཨོཾ་ཨཱཿ ཧཱུྃ་ཧོ་ཧཾ་ཀྵཨོཾ་སྭབྷཱ་ཝ་ཤུདྡྷསརྦ་དྷརྨ་སྭ་བྷཱ་ཝ་ཤུདྡྷོཉ་ཧཾ། རིག་མ་རྣམས་སྟོང་
བ་ཉིད་དུ་གྱུར། སྟོང་བའི་ངང་ལས་སྐད་ཅིག་གིས་རིག་མ་ལོ་བཅོ་ལྔ་མ་སྒྲ་རྡོ་རྗེ་མ་སྔོན་
མོ། ལོ་བཅུ་གཉིས་མ་གོས་དཀར་མོ་དམར་མོ། ལོ་བཅུ་གསུམ་མ་མཱ་མ་ཀཱི་དཀར་མོ། ལོ་
བཅུ་བཞི་མ་སྤྱན་མ་སེར་མོ། ལོ་བཅུ་དྲུག་མ་རེག་བྱ་རྡོ་རྗེ་མ་ནག་མོ། ལོ་བཅུ་བདུན་མ་
རོ་རྡོ་རྗེ་མ་དམར་མོ། ལོ་བཅོ་བརྒྱད་མ་གཟུགས་རྡོ་རྗེ་མ་དཀར་མོ། ལོ་བཅུ་དགུ་མ་དྲི་རྡོ་
རྗེ་མ་སེར་མོ། ལོ་ཉི་ཤུ་མ་ཆོས་དབྱིངས་རྡོ་རྗེ་མ་ལྗང་གུ། ཐམས་ཅད་ཀྱང་ཞལ་གཅིག་ཕྱག་
གཉིས་ཀྱིས་གྲི་གུག་དང་ཐོད་པ་འཛིན་པར་གྱུར་བ། སློབ་མ་ལྷར་གསལ་བ་དང་རིག་མ་
རྣམས་ཀྱི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ། ལྟེ་བར་ཧོ། གསང་བར་སཱ། སྤྱི་བོར་
ཧཱ། ཡབ་ཀྱི་གསང་གནས་མི་དམིགས་པའི་ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་མོ་
བྷ
28



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལྔ་བའི་བུ་ག་ཡི་གེ་ཕཊ་ཀྱིས་བཀག་པ། ཤེས་རབ་མ་རྣམས་ཀྱི་གསང་གནས་མི་དམིགས་
པའི་ངང་ལས་ཨཱཿལས་བྱུང་བའི་པདྨ་དམར་པོ་འདབ་མ་བརྒྱད་པ་བུ་ག་ཡི་གེ་ཕཊ་ཀྱིས་
བཀག་པར་གྱུར་བར་བསམ། དེ་ནས་རི ག་མའི་རྩ་འཚོལ་བའི་མན་ངག་བཞིན་བཙལ་ནས། རྙེད་པའི་རྟགས་
བྱུང་བ་དང་སྔགས་བརྗོད་པ་སྔོན་དུ་འགྲོ་བས་སྙོམས་པར་འཇུག་པ་གསུངས་པས། སློབ་མ་ཕྱག་ན་རྡོ་རྗེ་
ལྗང་གུ་རྡོ་རྗེ་དང་དྲིལ་བུ་འཛིན་པས། རིག་མ་སྒྲ་རྡོ་རྗེ་མ་ལ་སྙོམས་པར་ཞུགས། ཨོ་ཤཱི་ཤྲཱི་
ཤྲཱི་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཕྱག་རྒྱ་དང་བཅས་
རྗེས་ཟློས་བྱ་ཞིང་འོག་མ་ཐམས་ཅད་ལ་ཡང་དེ་ལྟར་དགོས། སློབ་མ་འོད་དཔག་མེད་དཀར་པོ་ཐོ་བ་
དང་པད་དཀར་འཛིན་པས། རིག་མ་གོས་དཀར་མོ་ལ་སྙོམས་པར་ཞུགས། ཨོ་ཤཱི་ཤྲཱི་ཤྲཱི་ཧ་
ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སློབ་མ་རིན་འབྱུང་
དམར་བོ་མདའ་གཞུ་འཛིན་པས་རིག་མ་མཱ་མ་ཀཱི་ལ་སྙོམས་པར་ཞུགས། ཨོཾ་ཤྲཱི་ཧཱུཾ་ཧཱུཾ་ཧ་ཧ་
ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སློབ་མ་དོན་ཡོད་
གྲུབ་པ་ནག་པོ་རལ་གྲི་དང་ཕུབ་འཛིན་པས་རིག་མ་སྤྱན་མ་ལ་སྙོམས་པར་ཞུགས། ཨོཾ་ཤྲཱི་
ཤཱི་ཤྲཱི་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སློབ་
མ་སྒྲིབ་སེལ་སེར་བོ་འཁོར་ལོ་དང་དུང་འཛིན་པས་རིག་མ་རེག་བྱ་རྡོ་རྗེ་མ་ལ་སྙོམས་པ་
ཞུགས། ཨོཾ་ཤྲཱི་ཧཱུཾ་ཧཱུཾ་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོན་
ཧཾ། སློབ་མ་འཇིག་རྟེན་དབང་ཕྱུག་དཀར་བོ་ཐོ་བ་དང་པད་དཀར་འཛིན་པས་རིག་མ་
རོ་རྡོ་རྗེ་མ་ལ་སྙོམས་པར་ཞུགས། ཨོཾ་བཱི་ཤྲཱི་ཧཱུྃ་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་
ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སློབ་མ་ས་སྙིང་དམར་བོ་མདའ་གཞུ་འཛིན་པས། རིག་
མ་གཟུགས་རྡོ་རྗེ་མ་ལ་སྙོམས་པར་ཞུགས། ཨོཾ་ཤྲཱི་ཧཱུཾ་ཧཱུཾ་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་
ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། སློབ་མ་ནམ་མཁའི་སྙིང་བོ་ནག་པོ་རལ་གྲི་དང་
ཕུབ་འཛིན་པ། རིག་མ་དྲི་རྡོ་རྗེ་མ་ལ་སྙོམས་པར་ཞུགས། ཨོཾ་ཤྲཱི་ཧཱུཾ་ཧཱུཾ་ཧ་ཧ་ཧ་སྭཱ་ཧཱ། ཨོཾ་
སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སློབ་མ་ཀུན་ཏུ་བཟང་བོ་སྔོན་པོ་
282



བཀའ་སློབ་ཟིན་བྲིས་ཕྱོགས་བསྒྲིགས།
རྡོ་རྗེ་དང་དྲིལ་བུ་འཛིན་པས། རིག་མ་ཆོས་དབྱིངས་རྡོ་རྗེ་མ་ལ་སྙོམས་པར་ཞུགས། ཨོཾ་
ཤཱི་ཧཱུཾ་ཧཱུཾ་ཧ་ཧ་ཧ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། དེ་
ལྟར་སྙོམས་པར་ཞུགས་པའི་རྐྱེན་གྱིས་བྱང་ཆུབ་ཀྱི་སེམས་སྙིང་ག་ནས་འོངས་ཏེ་གསང་
གནས་ཀྱི་འཁོར་ལོའི་དབུས་སུ་སླེབས་པ་ན་ཁྱད་པར་གྱི་དགའ་བ་སྐྱེས་པ་དེ་ཉིད། ཤེས་
རབ་ཡེ་ཤེས་ཙམ་དང་སླར་ཡང་གནས་དེ་ནས་འོངས་ཏེ་ནོར་བུའི་རྩེར་སླེབས་པ་ཕྱིར་མ་
འཕོས་པ་ལ་བརྟེན་ནས། ལྷན་ཅིག་སྐྱེས་པའི་དགའ་བ་མཚན་ཉིད་རྫོགས་པ་སྐྱེས་ཤིང་།
དེས་སྟོང་བ་ཉིད་ཡུལ་དུ་བྱས་པའི་བདེ་སྟོང་གཉིས་སུ་མེད་པའི་ཡེ་ཤེས་དེ་ཉིད་སྐབས་
འདིའི་ཤེས་རབ་ཡེ་ཤེས་ཀྱི་དབང་གི་གཞི་ཡིན་ནོ། །ཞེས་ངོ་སྤྲད། །
སྔར་གྱི་དབང་བཞི་བ་དོན་དམ་མིན་པར་བསྟན་པ་སོགས་ནི། ཀུན་རྫོབ་ཏུ་ཁྱད་པར་
གྱི་དགའ་བའི་མཐར་ལྷན་ཅིག་སྐྱེས་པའི་སྐད་ཅིག་བདག་གིས་བརྗོད་པ་གང་ཡིན་པ་
འདི་དང་། ཐིག་ལེ་གསུམ་གྱི་མཐར་གང་ཡིན་པ་དེ་ནི་དོན་དམ་པར་མི་འགྱུར་རོ། །དོན་
དམ་པར་རྣལ་འབྱོར་བ་རྣམས་ཀྱི་བདེ་བ་ནི་འཕོ་བ་མེད་པ་མཆོག་ཏུ་མི་འགྱུར་བའོ། །ཞེས་
བརྗོད། དེ་ལྟར་དོན་གྱི་དབང་བཞི་བ་མཆོག་ཏུ་མི་འགྱུར་བའི་བདེ་བ་ཆེན་པོ་ཡིན་པས། དེ་ཐོབ་པའི་ཕྱིར་འཛག་
བདེ་བཀག་པའི་ཚུལ་ཁྲིམས་སྲུང་དགོས་སོ་ཞེས་སྡོམ་པ་སྦྱིན་པ་ནི། དང་བོའི་སངས་རྒྱས་ལས་བཅོམ་ལྡན་
འདས་ཀྱིས་གསུངས་པ། ལས་ཀྱི་ཕྱག་རྒྱའི་རབ་སྦྱོར་དང་། །ཡེ་ཤེས་ཕྱག་རྒྱའི་རྗེས་ཆགས་
ལའང་། །བདེ་བ་ཆེན་པོ་བྱང་ཆུབ་སེམས། །བརྟུལ་ཞུགས་བརྟན་པོས་བསྲུང་བར་བྱ། །བྷ་
གར་ལིང་ག་ར བ་བཞག་ནས། །བྱང་ཆུབ་སེམས་ནི་སྤྲོ་མི་བྱ། །ཁམས་གསུམ་པོ་ནི་མ་ལུས་
ལས། །སངས་རྒྱས་སྐུ་རུ་བསྒོམ་པར་བྱ། །བསྲུང་བ་འདི་ཉིད་ཁོ་ན་ཡིས། །སྐྱེ་བ་འདི་ལ་
སངས་རྒྱས་ཉིད། །ཚུལ་ཁྲིམས་ཚོགས་ནི་ཡང་དག་རྫོགས། །བསོད་ནམས་ཡེ་ཤེས་ཡང་དག་
ལྡན། །ཕ་རོལ་ཕྱིན་བཅུ་ཐོབ་པ་ཡིས། །རྫོགས་པའི་སངས་རྒྱས་དུས་གསུམ་འཇུག །འདི་
ཡིས་རྫོགས་སངས་རྒྱས་ཀུན་གྱིས། །ཆོས་ཀྱི་འཁོར་ལོ་རབ་ཏུ་བསྐོར། །རང་དང་གཞན་
དོན་སྒྲུབ་པའི་སླད། །སྟོང་ཉིད་སྙིང་རྗེ་དབྱེར་མེད་པ། །ཁམས་གསུམ་དབང་ཕྱུག་ཡེ་ཤེས་
283



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནི། །འདི་ལས་གཞན་པ་ཡོད་མ་ཡིན། །སྐྱོབ་པ་ཀུན་གྱི་སྡོམ་པ་ནི། །གལ་ཏེ་ཁྱེད་བསྲུངས་
བདག་གི་བུ། །དེ་ཚེ་སངས་རྒྱས་ཐམས་ཅད་ཀྱིས། །བྱིན་རློབས་རྫོགས་བྱང་ཐོབ་པར་འགྱུར། །
ཅི་སྟེ་ཆགས་པས་ཟིལ་མནན་བདག །གཙོ་བོའི་མདུན་དུ་བླངས་ནས་ནི། །སྡོམ་པ་སྐྱོང་བར་
མི་བྱེད་ན། །དེ་ཚེ་ངུ་འབོད་དུད་འགྲོར་འགྱུར། །དམན་པའི་སེམས་ལ་སྐྱེས་གནས་སུ། །
གང་ཚེ་བྱང་ཆུབ་སེམས་ལྟུང་འགྱུར། །དེ་ཚེ་ཕྱག་རྒྱ་ཤེས་ནས་ནི། །པདྨའི་ཕྱི་རོལ་རང་ལྕེས་
བླངས། ཞེས་བརྗོད།
བཞི་བ་དབང་གི་རབ་ཏུ་བྱེད་པ་ནི། སློབ་མས་མཎྜལ་ཕུལ་ལ། བཅོམ་ལྡན་འདས་བདག་ལ་དབང་གི་
རབ་ཏུ་བྱེད་པའི་བཀའ་དྲིན་མཛད་དུ་གསོལ། ཞེས་ལན་གསུམ་གྱི་ག སོལ་བ་ལ། བླ་མས་དབང་གི་
རབ་བྱེད་འདི་ལྟར་བསྟན་པར་བྱ་སྟེ། བུ་ཁྱོད་ཉོན་ཅིག །ཀུན་རྫོ བ་ཇི་ལྟ་བ་བཞིན་དུ་སེམས་
ཅན་ཐམས་ཅད་ཀྱི་ཐུན་མོང་གི་བདེ་བ་དགའ་བ་བཅུ་དྲུག་གི་མཚན་ཉིད་ནི། །ཚིགས་སུ་
བཅད་པ་ཉི་ཤུ་རྩ་གཅིག་ལྷག་པའི་བརྒྱ་བ་ལ་སོགས་པ་རྣམས་ཀྱིས་མཆོག་གི་དང་བོའི་
སངས་རྒྱས་ལས་འཇམ་པའི་རྡོ་རྗེས་ཕྱུང་བ། །འདོད་པ་སྐྱོང་བར་བྱེད་པ་འགྲོ་བ་རང་གི་
ཡིད་ལའོ་གང་བ་དག་ནི་གང་བ་ཉིད་དུ་འགྱུར། །གང་བ་ཡན་ལག་མཆོག་དག་ལས་ནི་རི་
བོང་འཛིན་པ་ཁུ་བར་བྱས་ནས་ཐིག་ལེ་བཟང་བོ་འཛག །ཨོཊྛས་བཀུག་ལ་མཆོག་གི་བདེ་
བ་རང་བཞིན་གྱིས་སྟེར་ཐིག་ལེ་གྲོལ་བ་དག་ནི་གསུམ་གྱི་མཐར། །བལྟ་དང་རེག་དང་
འགྲོགས་ལ་འཛགས་པའི་བདེ་བ་འདི་དག་དགའ་བའི་དབྱེ་བ་ལ་སོགས་དག་གིས་སོ། །
འདོད་པ་དགའ་བར་བྱེད་དེ་དང་བོ་དག་ཀྱང་མི་རྣམས་ཀྱི་ནི་མིག་གིས་བལྟ་བ་དག་
ལའོ། །ཕྱི་ནང་གང་བ་རབ་ཏུ་སྦྱར་བ་ལ་སྟེ། །སླར་ཡང་མཆོག་གི་དགའ་བ་ཉིད་དོ་རང་ལུས་
ལ། །འབར་བ་ཐིག་ལེ་འཛག་པ་དང་ནི་དགའ་བ་ཡང་སྟེ། །ཁྱད་པར་དགའ་བ་རྡོ་རྗེས་
པདྨ་ལ། །ཨོཊྚ་ཐིག་ལེ་གསུམ་གྱི་མཐའ་རུ་འགྱུར་བ་ལ་གནས་ལྷན་ཅིག་སྐྱེས་པའི་དགའ་
བ་རྡོ་རྗེ་བྱེད། །ཅེས་པ་རྣམས་བརྗོད་ཅིང་དོན་བཤད་དོ། །
ལྔ་བ་དབང་དོན་དང་དྲུག་པ་ང་རྒྱལ་འཛིན་པ་ནི། དེ་ལྟར་ཀུན་རྫོབ་བྱང་ཆུབ་ཀྱི་སེམས་ཀྱི་
༡84



བཀའ་སློབ་ཟིན་བྲིས་ཕྱོགས་བསྒྲིགས།
དཀྱིལ་འཁོར་དུ་ཤེས་རབ་མ་ལ་བརྟེན་ནས་ཐོབ་པའི་དབང་ལ་ཤེས་རབ་ཡེ་ཤེས་ཀྱི་དབང་
ཞེས་བཤད་པ་དེ་ཐོབ། ལག་བཅངས་དགའ་བ་ཐོབ་པ་ནི། །ལག་བཅངས་དག་ལས་ཤེས་
རབ་ཉིད། །ཅེས་གསུངས་པ་ལྟར། ལག་བཅངས་ལས་དགའ་བ་ཐོབ་པ་ཡོན་ཏན་བཞིའི་
བདག་ཉིད་ཀྱི་འདོད་ཆགས་ཀྱི་བག་ཆགས་དག་པར་བྱེད། བདེ་བ་ཆེན་པོ་ལ་སྒྲིབ་པའི་
ཡིད་ཀྱི་དྲི་མ་འཁྲུད། ལམ་སྒྲུབ་པའི་ཡན་ལག་བསྒོམ་པ་ལ་དབང་། ཐུགས་རྡོ་རྗེ་ཆོས་སྐུའི་
ས་བོན་འཇོག འབྲས་བུ་ས་བཅུ་བ་ཐོབ་པའི་ནུས་པ་ཅན་དུ་བྱས། གསང་སྔགས་ཀྱི་གནས་
བརྟན་རྒན་པོར་གྱུར་པ་ཡིན་ནོ། །ཞེས་བརྡ་སྤྲད། ཨོ་ཧཱུྃ་བཛྲ་ས་ཏྲེ་ན་པྲཛྙཱ་ཛཱ་ནེ་ན་ཨ་བྷི་ཥེ་ཀ་
ཏོ་དཱི་ཏཱི་ཡ་བཛྲ་དྷ་རོ་ཧཾ་དྷརྨ་མེ་གྷ་བྷུ་མི་ལདྡྷོཉ་ཧཾ། ཞེས་རྗེས་བཟློས་བྱས་ནས་ང་རྒྱལ་བཟུང་བའོ།
བཞི་བ། ངེས་དོན་གྱི་དབང་བཞི་བ་ནི། སློབ་མས་མཎྜལ་ཕུལ་ཏེ། སྒྲིབ་པ་ཐམས་ཅད་
བཅོམ་པ་ཡི། །དུས་ཀྱི་འཁོར་ལོ་དེ་ལ་འདུད། །མཆོག་ཏུ་མི་འགྱུར་བདེ་བ་རྫོགས། །ཡེ་ཤེས་
སྐུ་ཉིད་ཁྱོད་ལ་འདུད། །སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ནི་འགྱུར་མེད་
གང་། །དབང་བསྐུར་དེ་ཡིས་བདག་ལ་ནི། །མགོན་པོ་ད་ནི་བཀའ་དྲིན་མཛོད། །བུ་དང་
ཆུང་མ་སོགས་བཅས་པ། །བདག་ནི་དུས་ཀུན་ཁྱོད་ཀྱི་འབངས། །ཇི་སྲིད་བྱང་ཆུབ་སྙིང་
བོའི་མཐར། །བདག་ལ་སྐྱབས་གཞན་ཡོད་མ་ཡིན། །ཞེས་ཚིགས་བཅད་ལན་གསུམ་དང་། ཨོ་ཧོ
པྲ་ཛྙཱ་པཱ་ཡ་ཨཱད་མ་ཀ་བཛྲ་ས་ཏྭཱ་མ་ཧཱ་མུ་དཱ་ཛཱ་ན་ཨ་བྷི་ཥེ་ཀཾ་མེ་པྲ་ཡཙྪ་ཨོཾ་ཨཱཧུཾ་ཧོ་ཕཊ།
ཅེས་ལན་གསུམ་གྱིས་གསོལ་བ་གདབ། སྐབས་འདིའི་དབང་བཞི་བ་ནི་བླ་མེད་གཞན་གྱི་དབང་བཞི་བ་དང་འདྲ་
བར་ཐོབ་བྱ་མཆོག་འབྲས་དུས་ཀྱི་དབང་བཞི་བ་ཚིག་གིས་ངོ་སྤྲོད་པ་ཡིན་པས། རྒྱུད་ལས། ལུས་ནི་དྭངས་
ཤིང་རྡུལ་ཕྲན་ཉམས་པ་ནམ་མཁའ་དང་མཚུངས་མཚན་ལ་སོགས་པ་རྣམས་ཀྱིས་རབ་
རྫོགས་འགྱུར། །སྣ་ཚོགས་འཇིག་རྟེན་གསུམ་པོ་ཉིད་ནི་དྭངས་ཤིང་སྒྲིབ་པ་རྣམ་པར་བྲལ་
བ་རྨི་ལམ་བཞིན་དུ་སྣང་། །སྐད་ནི་ཀུན་ནས་ཆད་པ་མེད་ཅིང་དུ་མའི་སྐད་གཞན་དག་
གིས་གཞན་གྱི་སྙིང་ལ་འཇུག་པ་སྟེ། །སེམས་ནི་དམ་པའི་བདེ་བས་གང་ཞིང་མི་གཡོ་ཐམས་
ཅད་དུས་སུ་ལྷན་ཅིག་སྐྱེས་པས་འཁྱུད་པའོ། །ཞེས་གསུངས་པ་ལྟར། རྡུལ་ཕྲ་རབ་ཀྱི་ཚོགས་
285



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་དང་བྲལ་བའི་སྟོང་གཟུགས་དྭངས་ཤིང་ཐོགས་པ་མེད་པས་ནམ་མཁའ་དང་མཚུངས་
ཤིང་མཚན་དང་དཔེ་བྱད་གསལ་ལ་རྫོགས་པས་བརྒྱན་པའི་དུས་ཀྱི་འཁོར་ལོ་ལ་རྣམ་
བཅས་ཀྱི་ཤེས་རབ་མ་སྟོང་གཟུགས་ཕྱག་རྒྱ་ཆེན་པོས་འཁྱུད་པའི་རྣམ་པ་ཅན་གྱི་སྐུ་དང་།
ཐབས་ཡུལ་ཅན་མཆོག་ཏུ་མི་འགྱུར་བའི་བདེ་བ་མཐར་ཐུག་པས། ཡུལ་རྣམ་མེད་ཀྱི་
ཤེས་རབ་མ་དག་པ་གཉིས་ལྡན་གྱི་ཆོས་ཉིད་སྟོང་བ་ཉིད་ལ་དུས་རྟག་ཏུ་ཆུ་ལ་ཆུ་བཞག་
གི་ཚུལ་དུ་མཉམ་པར་བཞག་ནས་འཁྱུད་པའི་ཐུགས་གཉིས་ངོ་བོ་གཅིག་པའི་རྟེན་བརྟེན་
པར་གྱུར་ནས་སྐད་ཅིག་ཀྱང་རྒྱུན་ཆད་པ་མི་མངའ་བའི་ཡན་ལག་བདུན་དང་ལྡན་པའི་
ཡེ་ཤེས་ཀྱི་སྐུ་ནི་མཐར་ཐུག་གི་དབང་བཞི་བ་ཡིན་ལ། སྐུ་དང་ཐུགས་དེ་གཉིས་དང་འདྲ་
བར་ཡིད་ངོ་ཙམ་མ་ཡིན་པའི་དངོས་གནས་ལ་ལུས་སྟོང་གཟུགས་ཡབ་ཡུམ་གྱི་སྐུ་དང་
ཐུགས་མཆོག་ཏུ་མི་འགྱུར་བའི་བདེ་བ་ཟུང་དུ་ཆུད་པ་ཏིང་ངེ་འཛིན་གྱི་ཡན་ལག་ཐོག་
མར་ཐོབ་པ་ནས་འབྱུང་བ་དེ་ཡང་དོན་གྱི་དབང་བཞི་བའོ། །ཞེས་ངོ་སྤྲད་པར་བྱ་ལ།
དེ་ནས་དག་པ་བརྗོད་པ་ནི། དེ་ལྟར་དོན་དམ་པ་བྱང་ཆུབ་སེམས་ཀྱི་དཀྱིལ་འཁོར་དུ་
འཇིག་རྟེན་ལས་འདས་པའི་དབང་བཞི་བ་ཚིག་གི་སྒོ་ནས་ཐོབ། ལུས་ངག་ཡིད་ཡེ་ཤེས་
དང་བཅས་པའི་དྲི་མ་ཕྲ་ཞིང་ཕྲ་བ་འཁྲུད། ལམ་ཏིང་ངེ་འཛིན་གྱི་ཡན་ལག་གམ། སྒྲུབ་
ཆེན་གྱི་ཡན་ལག་བསྒོམ་པ་ལ་དབང་། ལྷན་ཅིག་སྐྱེས་པའི་སྐུ་དང་ཡེ་ཤེས་རྡོ་རྗེའི་ས་བོན་
འཇོག འབྲས་བུ་ས་བཅུ་གཉིས་པ་ཐོབ་པར་བྱེད་ཅིང་། གསང་སྔགས་ཀྱི་སྐྱེ་རྒུའི་བདག་
པོར་བྱེད་དོ། །ཞེས་བརྗོད་ནས། ཨོ་ཧོ དྷརྨ་དྷཱ་ཏུ་ཀླུ་རཱ་ཙ་ཏུར་ཐ་ཨ་བྷི་ཥེ་ཀེ་ཎ་ཨ་བྷི་ཥེ་ཀ་ཏོ་
བཛྲ་ས་ཏྲེ་ན་ཨཱཏྨ་ནཱ་ཧཾ་དཱི་ཏཱི་ཡོ་དྭཱ་ད་ཤ་བྷུ་མི་ལབ་རྡོ་བཛྲ་ས་ཏྭ་མ་ཧཱ་ཨཏྤཔ་ར་མ་ཨཀྵ་
རཿཏྲི་ལོ་ཀྱ་བི་ཛ་ཡཀཱ་ལ་ཙཀྲ་བྷ་ཝན་ཨེ་ཝཾ་ཀཱ་རཿ ཞེས་རྗེས་ཟློས་བྱས་ནས་ཆོས་དབྱིངས་འགྱུར་
བ་མེད་པའི་དབང་བཞི་བ་ཐོབ་པས་ས་བཅུ་གཉིས་པ་དུས་ཀྱི་འཁོར་ལོའི་གོ་འཕང་ཐོབ་པ་ངའོ་སྙམ་དུ་ང་རྒྱལ་
འཛིན་པའོ། །དེ་ལྟར་དབང་གོང་མ་གོང་ཆེན་གྱི་རིམ་པ་རྣམས་ལེགས་པར་ཕ་རོལ་ཏུ་སོང་ཟིན་པའོ། །
བར་སྐབས་སུ་གནང་བའི་བཀའ་སློབ། དེ་རིང་དབང་གི་ཆོ་ག་ཅུང་ཐུང་བས་འདི་
286



བཀའ་སློབ་ཟིན་བྲིས་ཕྱོགས་བསྒྲིགས།
དང་སྦྲགས་ཏེ་ད་ལྟ་འདི་ན་སྐྱེ་བོ་ཕོ་མོ་ཧ་ཅང་མང་བོ་ཡོད་པ་དེ་ཚོ་ལ་གོ་སླ་བའི་ཚིག་གི་
སྒོ་ནས་ཁ་བརྡ་སློབ་གསོ་ཅུང་ཙམ་ཞིག་བྱེད་བསམ་ཡོད། ད་ཐེངས་ཀྱི་དབང་འདི་བསམ་
ནས་ཚེགས་དཀའ་ལས་དང་རྒྱུ་ནོམ་པ་ལ་མ་འཛེམས་པར། ས་ཐག་རིང་བོ་ཉི་མ་བརྒྱད་དགུ་
བཅུ་ཁའི་ལམ་བར་ནས། ལ་ལ་རྐང་ཐང་དང་ལ་ལ་ཕྱག་འཚལ་ནས་ཡོང་བ། རྒྱལ་ཁབ་
ནང་ཁུལ་དུ་མཚོན་ན་ཞིང་ཆེན་མང་བོ་ནས་ཐོན་ཡོད། འདི་དག་ཚང་མ་བླ་མ་དཀོན་
མཆོག་ལ་དད་ཅིང་། བཅོམ་ལྡན་འདས་དཔལ་དུས་ཀྱི་འཁོར་ལོའི་བྱིན་རླབས་ལ་བརྟེན་
ནས་མ་འོངས་པ་ན་བྱང་ཕྱོགས་ཤམྦྷར་སྐྱེ་བའི་སྨོན་ལམ་འདེབས་པར་ཡོང་བ་ཏག་
ཏག་རེད། དེ་བཞིན་ཁྱེད་འཇིག་རྟེན་གྲོང་བ་ཚོ་ཡིན་ནའང་ཚེ་འདི་ཕྱི་གཉིས་ཀའི་ནང་
ནས་ཕྱི་མ། སྔ་དྲོ་ཕྱི་དྲོ་གཉིས་ཀྱི་ནང་ནས་སྔ་དྲོ་བླ་མ་དཀོན་མཆོག་ལ་གསོལ་བ་ཐོབས།
མ་ཎི་ཡི་གེ་དྲུག་མ་ཐོན། ཡང་ན་བཅོམ་ལྡན་འདས་དཔལ་དུས་ཀྱི་འཁོར་ལོ་ལ་གསོལ་
འདེབས་དང་བྱང་ཕྱོགས་ཤམྦྷ་ལར་སྐྱེ་བའི་སྨོན་ལམ་རྒྱོབས། ང་ཚོ་བོད་ཁམས་ལ་མཚོན་
ན། ཐོག་མར་འཕགས་མཆོག་སྤྱན་རས་གཟིགས་ཉིད་ཀྱིས་མགོན་པོ་འོད་དཔག་མེད་ཀྱི་
བཀའ་བཞིན་སྤྲེའུ་བྱང་ཆུབ་སེམས་དཔའི་རྣམ་པར་བྱོན་ནས་བོད་ཀྱི་འགྲོ་བ་སྤེལ། དེའི་
རྗེས་སུ་འཕགས་མཆོག་སྤྱན་རས་གཟིགས་རང་ཉིད་ཆོས་རྒྱལ་ལོ་པཎ་རིམ་བྱོན་གྱི་རྣམ་
པ་བཟུང་ནས་དགེ་བ་བཅུའི་ཁྲིམས་ལ་སོགས་པ་བཙུགས། མཐར་རྒྱལ་དབང་ཡབ་སྲས་
སོགས་ཀྱི་སྐུའི་སྐྱེ་བ་བཞེས་ནས་བོད་ལ་ཆོས་ཧ་ཅང་དར་བ་འདི་ལྟ་བུ་རེད། དེའི་སྟབས་
ཀྱིས་བོད་འདི་འཕགས་མཆོག་སྤྱན་རས་གཟིགས་ཀྱི་གདུལ་ཞིང་དང་། འཕགས་མཆོག་
སྤྱན་རས་གཟིགས་ནི་བོད་རང་གི་ཕ་དང་ཨ་ཁུ་ལྟ་བུ་ཡིན། ཁྱེད་ཚོས་ལག་ལས་དཀའ་
ལས་ན། རྒྱུ་འཚོ་སྐྱོང་བྱས་ན། འགྲོ་འདུག་ལ་སོགས་གང་གི་སྐབས་སུ་ཡང་ཁ་ཁོམ་ཡོད་
པས། མ་ཎི་ཡི་གེ་དྲུག་མ་རེ་ཐོན་དང་། གྲངས་ཀ་སེམས་ལ་འཛིན་མ་ཐུབ་རུང་ཚེ་ཕྱི་མ་ན་
ཁྱོད་ཀྱིས་འདི་འདྲ་ཞིག་བཏོན་ཡོད་ཅེས་རྡོ་ལ་རི་མོ་བཞིན་དུ་གཅིག་ཀྱང་མ་ཆད་མ་ལུས་
པར་གསལ་ལྷང་ངེར་ཡོད། མ་ཎི་དུང་ཕྱུར་ཞིག་འདོན་ཐུབ་ན་ཚེ་ཕྱི་མ་ན་ངན་སོང་མེད་
287



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་ཁག་རྒན་པོ་ངས་འཁུར་ཞེས་གུང་ཐང་བསྟན་པའི་སྒྲོན་མེས་མགོན་པོ་རྡོ་རྗེའི་མི་
རྟག་པའི་མགུར་ན་གསུངས་ཡོད་པ་དེ་ལྟར་རེད།
ཁྱེད་ཚོ་གྲོང་བ་ཡིན་ཡང་མ་ཎི་ཡི་གེ་དྲུག་མ་ཐོན། དཀོན་མཆོག་གསུམ་ལ་གསོལ་བ་
ཐོབས་དང་དཀོན་མཆོག་གསུམ་གྱིས་ཉེ་རིང་མེད་པར་སུ་ལ་ཡང་སྐྱོབ་རྒྱུ་རེད། འོ་སྐོལ་
ཚང་མ་འཆི་དགོས། འཆི་ཁར་འཇིག་རྟེན་གྱི་རྒྱུ་ནོམ་པ་བུ་བུའུ་ཕྲུག་ཤ་ཉེ་རིང་ལ་སེམས་
མ་ཐོགས། རྗེས་བཙུན་མི་ལ་རིན་པོ་ཆེས། མི་བརྒྱའི་ནང་ན་རང་མགོ་གཅིག །རང་མགོ་
འདོན་པའི་དུས་ལ་བབས། །ཞེས་གསུངས་པ་ལྟར། རང་གི་མགོ་འདོན་ཚད་ལ་ཐུག་སོང་
བ་ཡིན་པས། དེ་དུས་སེམས་ལ་སྣ་ཚོགས་མ་འཆར་བར་རྩེ་གཅིག་གིས་དད་པ་བྱོས་དང་།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཁྱེད་ཚོ་རང་གི་རྩ་བའི་བླ་མའི་རྣམ་
པར་བྱོན་ནས་ལམ་སྣ་འདྲེན་རྒྱུ་རེད། ཁྱེད་ཚོ་ང་ལ་ཡང་དད་པ་དག་སྣང་བྱེད་མི་མང་བོ་
ཡོད་པ་དེ་ཚོར། ང་རང་ལ་ནུས་པ་མེད་རུང་བླ་མ་དཀོན་མཆོག་གི་ཐུགས་རྗེ་ལ་བརྟེན་
ནས་ཁྱེད་ཚོ་མི་བསླུ་རྒྱུ་རེད་བསམ་ཡོད། སྔོན་ཆད་ཀྱང་དད་པ་བརྟན་པོ་ཅན་འགའ་ལ་
འཆི་ཁར་ང་ཐོན་བྱུང་ཟེར་མི་ཡོད། རྗེས་སུ་ཡང་ཁྱེད་ཚོ་ལ་དད་པ་བརྟན་ན་ང་ཐོན་ཐུབ་
པ་སེམས་འཛིན་གྱི་ཚིག་ཡིན། པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོས།
ངེད་ཅག་ལ་དབང་འདི་གནང་སྐབས་ཁོང་གི་དབང་འདིའི་བྱིན་རླབས་ས་ལེ་བར་བཅོ་ལྔ་
ཚུན་གྱི་འབའ་འབུ་བྱ་བྱེའུ་ལ་སོགས་ཐམས་ཅད་ཀྱི་རྒྱུད་ལ་འབྱུང་ཞེས་གསུངས་སོང་།
སྤྱིར་ན་དབང་བརྡ་མ་འཕྲོད་ན་དབང་དངོས་གནས་པ་ཞིག་ཐོབ་རྒྱུ་དཀའ་མོ་རེད་དེ།
རང་རང་ལ་དད་སྟོབས་ཡོད་ན་དབང་གི་བྱིན་རླབས་འཇུག་རྒྱུ་རེད། དེས་ན་དབང་
འདི་ཚོའི་བྱིན་རླབས་དང་དཔལ་དུས་ཀྱི་འཁོར་ལོའི་ཐུགས་རྗེ་དང་བྱིན་རླབས། བླ་མ་
རྡོ་རྗེ་འཆང་ཡབ་སྲས་ཀྱི་ཐུགས་རྗེ་དང་བྱིན་རླབས་ལ་བརྟེན་ནས། མ་འོངས་པ་ན་བྱང་
ཕྱོགས་ཤམྦྷ་ལར་པཎ་ཆེན་ཐམས་ཅད་མཁྱེན་པ་རིགས་ལྡན་དྲག་པོ་འཁོར་ལོ་ཅན་གྱི་
R DA
288



བཀའ་སློབ་ཟིན་བྲིས་ཕྱོགས་བསྒྲིགས།
སྐུའི་སྐྱེ་བ་བཞེས། འཇམ་དབྱངས་བཞད་པ་ཚང་བློན་ཆེན་ཧ་ནུ་མཱནྡ་སོགས་ཀྱི་སྐུའི་སྐྱེ་བ་
བཞེས་དུས་ཁྱེད་རྣམས་འཁོར་གྱི་ཐོག་མར་སྐྱེ་བའི་སྨོན་ལམ་འདེབས། ང་ལ་ཡང་བླ་མ་
འགའ་རེས་ལུང་བསྟན་གནང་ཡོད། གང་ལྟར་ངས་དཀོན་མཆོག་གསུམ་པོར་གསོལ་བ་
བཏབ། བླ་མ་རྣམ་པ་ཚོའི་བཀའ་བཞིན་བསྒྲུབས་ནས་འདི་དང་ཐེངས་བཅུ་ཙམ་ལ་དུས་
འཁོར་དབང་ཆེན་བཏོན་ནས། མི་ཁྲི་ཕྲག་བརྒྱ་ཡར་མར་ཞིག་གི་རྒྱུད་ལ་ཐར་བའི་ས་བོན་
རེ་བསྐྲུན་ཡོད། དེ་ཚོ་ཐམས་ཅད་ཀྱི་དགེ་བའི་འབྲས་བུ་ལ་བརྟེན་ནས། ཁྱེད་ཚོ་ཡང་མ་
འོངས་པ་ན་བྱང་ཕྱོགས་ཤམྦྷ་ལར་སྨོན་ལམ་བརྒྱབ་ན་སྐྱེ་ཐུབ་རྒྱུའི་བསམ་པ་ཡོད། དེའི་དུས་
སུ་དུས་བཞི་ཕྱི་མའི་རྫོགས་ལྡན་མངོན་དུ་གྱུར་བའི་ཚེ་ང་ཡང་མ་མཐའ་མིན་ན་སྒོ་སྲུང་
ཙམ་ཞིག་ཡིན་རྒྱུ་རེད། ཤིང་བཟའ་རྡོ་རྗེ་འཆང་གིས་ལུང་བསྟན་ཡང་དེ་ལྟར་གནང་
ཡོད། ཁྱེད་ཚོ་ཡང་ངའི་དབང་འདི་ཐོབ་པའི་སློབ་མ་ཡིན་པས། ངས་བླ་མ་དཀོན་མཆོག་
ལ་སྐྱབས་འཇུག་དང་། སྨོན་ལམ་རྣམ་པར་དག་པས་མཚམས་སྦྱོར་བྱེད། ཁྱེད་ཚོས་ཀྱང་
དེ་བཞིན་ཡིད་ཆེས་དྲག་པོའི་སྒོ་ནས་གསོལ་བ་ནན་ཏན་ཐོབས་དང་ཁྱེད་ཚོ་བྱང་ཕྱོགས་
ཤམྦྷ་ལར་སྐྱེ་བའི་ཡིད་ཆེས་ང་ལ་ཡོད། དེ་ཚོ་ནི་སེམས་འཛིན་གྱི་ཚིག་དང་རུམ་ལ་འཇུག་
རྒྱུའི་བྲོ་༼ རྒྱགས་ཕྱེ ༽ཡིན། གཞན་དེ་རིང་ཆབ་སྲིད་ཀྱི་སྐད་ཆ་འགའ་ཞིག་མ་བཤད་པར་
ཆོས་རྐྱང་རྐྱང་གི་བྱ་བ་བྱས་ན་རྒྱལ་ཁབ་ཀྱི་འགྲིག་ཁྲིམས་ལ་མི་མཐུན། དེས་ན་བདག་གི་
སེམས་ལ་འཆར་ཚུལ་འགའ་གླེང་ན། ང་ཚོ་བོད་ཁ་བ་ཅན་ལ་གཙོ་བོ་དགོས་པ་ནི་ཁ་མཐུན་
གྲོས་འགྲིག་བྱས་ནས་རིག་གནས་ཡག་པོ་ཞིག་སློབ་རྒྱུ་ནི་ཧ་ཅང་གལ་ཆེན་པོ་རེད། །
ང་ཚོ་བོད་འདི་མི་བཟང་བོ། བསམ་པ་དཀར་པོ། ཆོས་ལ་དད་པ་ཆེ་ཟེར་རྒྱུ་ཞིག་རེད་
དེ། རིག་གནས་གོ་རྟོགས་མེད་པའི་སྟབས་ཀྱིས་རང་གི་ནང་ཕན་ཚུན་ལ་འཁོན་རེ ས་
འཛིང་མོ་དང་གསོད་རེས་བྱེད་པ་མང་། ལྷག་པར་དུ་ས་རྩོད་ཆུ་རྩོད་ཀྱིས་ཕུ་ནུ་ནང་དམེ་
བྱེད་པ། ལ་ལ་ཞིག་གིས་ངས་བུ་དཔའ་བོའི་དགེ་ཁ་ལེན་རྒྱུ་ཞེས་རང་གི་གྲོད་སྟོང་ནང་དུ་
དབུགས་སྟོང་བརྒྱབ་ནས་ཐ་མ་རང་སྲོག་ཤོར་བ་མ་ཟད། ཤ་ཉེ་རིང་རུ་སྡེ་ཤོག་ཁག་གྱོད་
289



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྣ་ཁ་མཆུ་ལ་གཏུགས་འདུག དེ་ལྟར་བྱས་ན་དགོས་པ་ཅི་ཡོད། དེ་འདྲ་བྱེད་མི་ཉན། ལྷག་
ཏུ་ཇག་རྐུས་ཁྲམ་གསུམ་མ་བྱེད། དེང་སང་བོད་གངས་ཅན་ལ་ཤ་ཚ་ཚ་གྲོས་འགྲིག་འགྲིག་
གི་བླ་མ་སྐྱེས་བུ་དམ་པ་ཚང་མས་བོད་ལ་ནང་མཐུན་སྒྲིལ་ཡག་པོ་དགོས་ཞེས་གསུངས་
དང་གསུང་བཞིན་པ་སེམས་ལ་ཟུངས། དེར་མ་ཟད་མི་རིགས་སུ་ཡིན་རུང་འདྲ་འདྲ་རེད།
རང་གི་མར་མ་གྱུར་བའི་སེམས་ཅན་གཅིག་ཀྱང་མེད་པས་མི་རིགས་གཞན་ཡིན་ན་མར་
མ་གྱུར་ཟེར་བ་གང་ན་ཡོད། དེས་ན་མི་རིགས་གཞན་པ་ཚོ་དང་མཐུན་སྒྲིལ་ཡག་པོ་བྱོས།
བྱ་བ་གང་བྱས་ཀྱང་དེ་རིང་ནངས་ཁའི་བདེ་སྐྱིད་འདི་ཡུན་རིང་དུ་གནས་པའི་ཐབས་བྱོས་
དང༌། སངས་རྒྱས་ཀྱི་བསྟན་པ་དར་ཐུབ་རྒྱུ་རེད། སེམས་ཅན་ལ་བདེ་སྐྱིད་ཡང་འབྱུང་རྒྱུ་
རེད། དེང་སང་ལུང་བསྟན་རྫུན་མ་ཅི་ཡིན་འདི་ཡིན་མེད་པ། དཔེར་ན། ལོ་རྗེས་མ་ཞིག་
ནས་སེམས་ཅན་མང་བོ་འཆི་རྒྱུ་རེད་ཟེར་བའམ། ཡང་ན་བསྐལ་བ་འདི་འཇིག་ཚད་ལ་
ཐུག་ཡོད་པས། དེ་རིང་ཤི་ན་བདེ་འགྲོ་ཐོབ་རྒྱུ་རེད་ཅེས་རང་སྲོག་རང་གིས་གཅོད་པ་
སོགས་ཡོད་པ་དང་། ད་ནས་བཟུང་དུས་བདེ་མོ་ཞིག་ཡོང་རྒྱུ་ཡོད་པ་མ་རེད་ཅེས་གཏམ་
འཆལ་ཡང་བཤད་རྒྱུ་མང་བོ་འདུག་པ་དེ་འདྲའི་རྫུན་གཏམ་ཉག་ཉོག་གི་ཁར་ཉན་རྒྱུ་
མེད། བླ་མ་དཀོན་མཆོག་དང་སྐྱབས་མགོན་རྒྱལ་བ་ཡབ་སྲས་ཀྱི་ཐུགས་བསྐྱེད་སྨོན་ལམ་
གྱིས་དེ་འདྲ་བའི་དུས་ངན་པ་ད་རུང་ཐོན་རྒྱུ་མེད་པ་ཁོ་ཐག་ཡིན། དེ་ཚོ་ཐམས་ཅད་ཀྱི་
སེམས་ལ་ཟུངས།
དེ་རིང་འདིར་བཞུགས་ཀྱི་དགེ་འདུན་པ་རྣམས་དང་ལྷག་པར་བླ་མ་སྤྲུལ་བའི་སྐུ་
ཚོས་ཆོས་འཆད་ཉན་དང་བསླབ་པ་སློབ་གཉེར་ལ་འབད་དགོས། སྤྲུལ་སྐུ་བསྟན་དོན་དུ་
བྱོན་ན། བཤད་སྒྲུབ་བསྟན་པ་ལ་ལག་རྗེས་འཇོག་དགོས། ཞེས་ཟེར་བས། སྙིགས་མའི་
དུས་འདིར་སངས་རྒྱས་ཀྱི་བསྟན་པ་སྣུམ་ཟད་ཀྱི་མར་མེ། ལྟག་ཆད་ཀྱི་རྫིང་བུ་ལྟར་དུ་
གྱུར་ཡོད་པ་འདི་ཅུང་གསོ་ཐུབ་ན་ཅི་མ་རུང་སྙམ་པའི་སྒོ་ནས་འཆད་རྩོད་རྩོམ་གསུམ་
གྱི་བྱ་བ་ལ་བརྟེན་ནས་སངས་རྒྱས་ཀྱི་བསྟན་པ་ལ་ཞབས་འདེགས་ཕུན་སུམ་ཚོགས་པ་
29)



བཀའ་སློབ་ཟིན་བྲིས་ཕྱོགས་བསྒྲིགས།
ཞིག་ཞུ་རྒྱུ་ནི་ངའི་རེ་བ་ཡིན། འདིར་བླ་མ་དགེ་བའི་བཤེས་གཉེན་འདི་འདྲའི་དབང་
བསྐུར་ཆོག་ཆོག་མང་བོ་བཞུགས་ཡོད་པས། རྗེས་སུ་ཁྱེད་ཅག་གིས་པཎ་ཆེན་ཐམས་ཅད་
མཁྱེན་པ་ནས་བརྒྱུད་པ་དང་། སྐྱབས་མཆོག་འཇིགས་མེད་དབང་བོ་ནས་བརྒྱུད་པ་གཉིས་
ཀ་གང་ཡིན་ན་བསམ་གྱིས་མི་ཁྱབ་པ་རེད། དེ་ཚོ་ཐམས་ཅད་ཀྱི་བརྒྱུད་པ་ངས་ཁྱེད་ཚོ་ལ་
ཕུལ་ཟིན་སོང་བ་ཡིན་པས། ཕྱིན་ཆད་བརྒྱུད་པ་འདི་མ་ཉམས་པར་ཕྱོགས་ཀུན་ཏུ་སྤེལ་
རྒྱུ་ལ་བཀའ་དྲིན་ཆེ། དེང་སང་བླ་མ་ཆེན་པོ་ཞིག་གིས་དུས་འཁོར་དབང་ཆེན་བསྐུར་
ན། ཡོན་བདག་དང་ས་ཆ་སོགས་ལ་ཡང་དཀའ་ངལ་ཆེན་པོ་ཡོད་པ་འདི་ལྟ་བུ་ཞིག་རེད།
དེ་བས་རང་རང་ཚོའི་རང་ཡུལ་གྱི་དགེ་བའི་བཤེས་གཉེན་རེས་དུས་འཁོར་དབང་ཆེན་
སྐུར་ན་ཕྱོགས་གང་ཐད་ནས་སྟབས་བདེ་མོ་རེད། དུས་འཁོར་དབང་ཆེན་ཐེངས་མང་བོར་
གནང་ཐུབ་ན་ཕུན་སུམ་ཚོགས་པ་ཡིན།
དགེ་འདུན་ཐུགས་མཐུན་ཁྲིམས་གཙང་། ཞེས་གསུངས་པ་བཞིན། དགེ་འདུན་པ་
ཐུགས་མཐུན་རྒྱུ་དང་ཁྲིམས་གཙང་རྒྱུ་ནི་གཙོ་བོ་ཡིན། ཁྲིམས་མ་གཙང་ན་དགེ་འདུན་
གྱི་སྡེ་ཞེས་པ་མིང་ཙམ་དུ་གྱུར་བ་རེད། ཐུགས་མཐུན་ཁྲིམས་གཙང་ཞིག་གནང་བའི་
སྟེང་ནས་འཆད་ཉན་བཤད་སྒྲུབ་ཀྱི་བྱ་བ་བླ་མ་གོང་མ་ཚོས་རྐང་ཚུགས་པ་དེ་ཐམས་ཅད་
མི་ཉམས་གོང་འཕེལ་དུ་འགྲོ་བའི་ཐབས་ལ་འབད་པ་ཁྱེད་རྣམ་པ་ཚོའི་ཐུགས་ལ་འཛིན་
པར་ཞུ། གཞན་དགེ་བའི་བཤེས་གཉེན་ཚོས་ཆོས་འཆད་ཉན་རེ་བྱས་ན་དེ་ལ་རྗེས་སུ་ཡི་
རང་བྱོས། རྗེ་ཐམས་ཅད་མཁྱེན་པས། འབད་པ་ཆུང་ངུས་རླབས་ཆེན་ཚོགས་སྡུད་
པ། །དགེ་ལ་རྗེས་སུ་ཡི་རང་མཆོག་ཏུ་གསུངས། །ཞེས་གསུངས་པ་བཞིན་རྗེས་སུ་ཡི་རང་
བྱེད་རྒྱུ་གལ་ཆེ། དེང་སང་གི་མི་རྣམས་ལ་ཕྲག་དོག་ཆེ་བས། གཞན་ཞིག་གིས་ཆོས་ཕྲན་
ཚེགས་རེ་བཤད་ན་དེ་ལ་ཕྲག་དོག་དང་ངན་བཤད་བྱེད་པ་ནི་ཁྱོད་རང་གིས་རང་ལ་ཉེས་
སྐྱོན་བསགས་པ་རེད་མ་གཏོགས་གཞན་ལ་གནོད་པ་ཅི་ཡང་མེད། ཁྱེད་ཚོ་སུ་ཡིན་ཡང་
291



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་ལྟར་མི་བྱེད་པར་དགེ་ལ་རྗེས་སུ་ཡི་རང་བྱོས་དང༌། རང་ལ་ཡང་དེར་བརྟེན་ནས་དགེ་
བའི་རྩ་བ་རླབས་ཆེན་པོ་འབྱུང་རྒྱུ་རེད། དེ་ལྟར་འདིའི་སྐབས་སུ་བཤད་པའི་དུས་འཁོར་
གྱི་སྡོམ་དམ་ཚིག་གི་རིམ་པ་ཐམས་ཅད་འབད་པ་ཆེན་པོའི་སྒོ་ནས་སྲུང་བ་ཤིན་ཏུ་གལ་
ཆེ། དབང་ཐོབ་པ་ལ་དབང་གི་སྐབས་སུ་ཁས་བླངས་པའི་དམ་ཚིག་དང་སྡོམ་པ་གཙོ་བོ་
རེད། འདུལ་འཛིན་གྲགས་པ་རྒྱལ་མཚན་གྱིས། ཕན་པའི་དོན་པོ་གདམས་ངག་དམ་ཚིག་
སྟེ། །འདི་མེད་འགྲམ་རྩ་ཟད་པའི་ཁང་རུལ་འདྲ། །ཞེས་དབང་ཐོབ་པའི་རྩ་བ་དམ་ཚིག་
དང་སྡོམ་པ་ཡིན། དམ་ཚིག་དང་སྡོམ་པ་སྲུང་མ་ཐུབ་ན་གྱང་རྩ་ཟད་པའི་ཁང་བ་རྙིང་བ་
ལོག་ལ་ཁད་དང་འདྲ་ཞེས་གསུངས་པ་རེད། དེས་ན་རབ་བྱུང་ན་འདིའི་སྐབས་སུ་ཁས་
བླངས་པའི་རྩ་བ་དང་ཡན་ལག་གི་དམ་ཚིག་དང་སྡོམ་པ་རྣམས་ཚུལ་བཞིན་དུ་བསྲུང་
དགོས། དེ་ལྟར་མ་ཐུབ་ན་སྲུང་འདོད་ཀྱི་བསམ་པ་ཙམ་སྐྱེ་བའམ་སྔོན་མ་རྣམས་སུ་
བསྲུངས་མ་ཐུབ་པ་ལ་འགྱོད་བཤགས་དང་བསྲུང་འདོད་ཀྱི་བསམ་པ་རྩེ་གཅིག་པ་ཞིག་
ཡོད་ན་དངོས་སུ་བསྲུང་མ་ཐུབ་ཀྱང་ཕན་ཡོན་དཔག་ཏུ་མེད་པ་ཐོབ་རྒྱུ་རེད། །
ལོ་ལོན་ཚོ་ཡིན་ན་རང་གི་སེམས་ལ་ངའི་བུ་བུའུ་ཕྲུག་ཚོའི་སྔོན་དུ་འཆི་དགོས་བསམ་
ཡོད་ཀྱང་ནམ་འཆི་ཆ་མེད་རེད། རང་གི་བསམ་ཐོག་ཏུ་ཨེ་འགྲོ་སུས་ཤེས། དེ་བས་འཇིག་
རྟེན་ཁམས་ན་ཡོད་ཐོག བཟའ་ཚང་ལྷན་དུ་འཛོམས་སྐབས་འདིར་འཁོན་འཛིང་མོ་མ་
བྱེད། ཆུང་ཆུང་ཚོ་ཡིན་ན་ལོ་ལོན་དང་ཕ་མ་ལ་རྒས་ཁའི་ཚེགས་ལེན་དང་འཆི་ཁའི་འགྲམ་
སྐྱོར་བྱོས། ཆུང་དུས་ཕ་མ་གཉིས་ཀྱིས་སྣབས་ཁ་དང་འོག་སྒོ་ལག་པས་ཕྱིས་ནས་ཤ་མཆིན་
པའི་དྲོ་སར་བཅར། སེམས་བསམ་པ་ཡོད་ཚད་ཁྱོད་ལ་བཟུང་ནས་སྐྱོར་སྟོར་བྱས་པ་རེད།
ཕ་མ་ལས་ལྷག་པའི་དྲིན་ཅན་གང་ན་ཡོད། དེ་བཞིན་ངས་གོང་དུ་བཤད་པ་ལྟར་འཁོན་
འཛིང་དང་ཇག་རྐུས་ཁྲམ་གསུམ་མ་བྱེད། གཞན་གྱི་ཟས་ནོར་བརྐུས་ནས་རང་ནོམ་
བྱེད་རྒྱུ་ཟེར་ན་བྱ་བ་ལམ་འགྲོ་ཡོང་བ་གཏན་ནས་མེད། རྐུ་བྱས་ནས་ཕྱུག་པོར་གྱུར་སོང་
292



བཀའ་སློབ་ཟིན་བྲིས་ཕྱོགས་བསྒྲིགས།
བ་སྔ་ན་མེད་ལ་ཕྱིས་སུ་ཡང་འབྱུང་མི་སྲིད། རྒྱུ་མཚན་ནི་རྐུ་འཕྲོག་བྱས་པ་རིན་མེད་ཀྱི་
ཟས་ནོར་བུ་ལོན་དང་ལན་ཆགས་རེད། ལ་ལ་ཚོས་ལས་མི་དགེ་བ་ཁོ་ན་བྱས་ཀྱང་ཕར་
བལྟས་ཚོད་ལ་ཅུང་ཟད་རེ་རྒྱུ་འགོ་ཟས་འགོར་བུད་ཡོད་པ་འདྲ་བ་དེ་དཀར་བོ་དགེ་བའི་
ལས་ཀྱི་རྔ་མ་རྫོགས་སོང་བའི་རྟགས་རེད། ཚེ་ཕྱི་མ་ཕན་ཆད་ནས་སྡུག་བསྔལ་དཔག་ཏུ་
མེད་པ་རང་གཅིག་པུས་མྱོང་དགོས། དེ་དག་ཁྱེད་ཚོ་ཐམས་ཅད་ཀྱི་སེམས་ལ་ཟུངས། ངས་
ནམ་ཡིན་ན་བླ་མ་དཀོན་མཆོག་ལ་སྐྱབས་འཇུག་ཞུས་ནས། ད་རེས་དབང་ལ་ཡོང་ཐུབ་
མ་ཐུབ་རེ་བ་བཟུང་ཡོད་མི་ཚང་མ་ལ་དབང་གི་བྱིན་རླབས་ཞིག་འབྱུང་རྒྱུའི་སྨོན་ལམ་
བྱེད་རྒྱུ་ཡིན། སང་ཉིན་དཀྱིལ་འཁོར་ཞལ་ཕྱེ་རྒྱུ་ཡིན་པས། དཀྱིལ་འཁོར་འདི་འདྲ་མཐོང་
བ་ཡིས། །སྡིག་པ་ཐམས་ཅད་དག་འགྱུར་ན། །གསུངས་པས། སྔོན་བསགས་ཀྱི་སྡིག་པ་
ཐམས་ཅད་དག་འགྲོ་བའི་བྱིན་རླབས་ཀྱི་ཚན་ཁ་ཆེན་པོ་ཡོད། དེས་ན་སང་ཉིན་འོ་སྐོལ་
ཚང་མས་ལྷན་ཅིག་ཏུ་དཀྱིལ་འཁོར་ལ་བསྐོར་བ་བྱས་ཏེ། ཁྱེད་ཚོ་ཐམས་ཅད་མ་འོངས་
པ་ན་བྱང་ཕྱོགས་ཤམ་བྷ་ལར་སྐྱེ་བའི་སྨོན་ལམ་དང་རྟེན་འབྲེལ་སྒྲིག་རྒྱུ་ཡིན། ང་རང་ལ་
ནུས་པ་ཆེན་པོ་མེད་ཀྱང་ནམ་རྒྱུན་ཁ་འདོན་ཕྲན་ཚེགས་ཤིག་བཏོན་ན་ཡང་ཁྱེད་ཚོའི་ཤི་
བོ་ཤི་མོ་ཐམས་ཅད་ཀྱི་དགེ་རྩ་དང་གསོན་པོ་ཚོའི་རྣམ་དཀར་ཆོས་ལྡན་གྱི་བྱ་བ་ཡར་རྒྱས་
སུ་འགྲོ་བའི་རྒྱུ་རུ་ཞེས་ཁྱེད་ཚོའི་ཕྱོགས་ལ་བསྔོས་དང་བསྔོ་བཞིན་པ་ཡིན། ད་ཐེངས་ལྟ་
བུ་ལ་མཚོན་ན། འདི་འདྲའི་མི་མང་བོ་ཞིག་འདུས་ཡོད་པས། མ་མཐའ་ཡང་འདི་ཚོའི་
སེམས་རྒྱུད་ལ་དད་པ་ཕྲན་ཚེགས་ཤིག་སྐྱེས་ན། དེའི་དགེ་བའི་འབྲས་བུ་བསམ་གྱིས་མི་
ཁྱབ་པ་ཡིན། འདི་དག་ཐམས་ཅད་ཁྱེད་ཚོའི་དགེ་རྩ་དང་བསམ་དོན་ཐམས་ཅད་འགྲུབ་
པའི་རྒྱུར་བསྔོ་རྒྱུ་ཡིན། དེ་ཚོ་སེམས་ལ་བཟུང་སྟེ་དད་པ་དག་སྣང་གི་སྒོ་ནས་གཙོ་བོ་བླ་
མའི་ཁ་ལེན་རྒྱུ་གལ་ཆེ། དེ་རིང་གི་སྐབས་སུ་བབས་པ་དབང་གོང་མ་གོང་ཆེན་གྱི་རིམ་པ་
རྣམས་དེ་ཙམ་གྱིས་ལེགས་པར་ཕ་རོལ་ཏུ་ཕྱིན་པ་ཡིན།
293



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བཞི་བ། རྡོ་རྗེ་སློབ་དཔོན་བདག་པོ་ཆེན་པོའི་དབང་གི་
སྐབས་ཀྱི་བཀའ་སློབ། །
དེ་ཡང་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོས། འདིར་འཇུག་པ་ནི་སྐལ་
བ་བཟང་བོ་ཞེས། །ལེགས་པར་སོམས་ལ་དགའ་བའི་བཞིན་གྱི་མདངས། །རབ་གསལ་འཛུམ་
པའི་ཉམས་དང་ལྡན་པ་ཡིས། །ནམ་ཡང་སྣོད་ཀྱི་སྐྱོན་གསུམ་སྤོངས་ལ་ཉོན། ཞེས་གསུངས་
པ་ལྟར། ད་རེས་རང་ཅག་རྣམས་ལ་དལ་འབྱོར་ཚང་བའི་མིའི་ལུས་རྟེན་ཁྱད་པར་ཅན་
ཐོབ་པ་མ་ཟད། རྒྱལ་བའི་བསྟན་པ་རིན་པོ་ཆེ་དང་མཇལ། ཆོས་འདི་འདྲ་བ་ཉན་བཤད་
བྱེད་པ་ལ་རང་དབང་ཡོད་པ་སོགས་སྲིད་ཇུས་དང་གོ་སྐབས་ཡག་པོ་འདི་ལྟ་བུ་ལག་ཏུ་
རྙེད་པ་ནི་ཧ་ཅང་དཀོན་མོ་རེད། ང་ཚོས་ཕྱིར་འདང་ཞིག་རྒྱོབས་དང་ལོ་ཚོད་རྒན་པ་
ཀུན་གྱིས་ཤེས་གསལ་ལྟར་སྔོན་ཆད་ཆོས་འདོན་རྒྱུ་ཕར་ཞོག མཐའ་ན་རྩག་པ་མཐའ་
ཁ་དམར་བོ་ཅན་ཞིག་ཀྱང་རི ག་མི་ཆོག ཁ་འགུལ་བ་ཙམ་བྱས་ནའང་ཆོས་འདོན་གྱི་
འདུག་ཅེས་ངོ་རྒོལ་དང་རྡུང་རྡེག་དྲག་པོ་ག ཏོ ང་དུ ས་འདི་འདྲའི་ཆོས་ཤིག་ཉན་
བཤད་བྱེད་པའི་རང་དབང་གང་ན་ཡོད། ད་ལྟ་ཆོས་འདོན་བསམ་ན། རྒྱུ་འཚོ་སྐྱོང་བྱེད་
བསམ་ན་རང་དབང་ཡོད་པ་མ་ཟད། ལྷག་པར་དཔལ་བཅོམ་ལྡན་འདས་མཉམ་མེད་
ཤཱཀྱའི་རྒྱལ་པོ་དེ་ཉིད་དཔལ་ལྡན་འབྲས་སྤུངས་མཆོད་རྟེན་དུ་དཔལ་ལྡན་རྒྱུ་སྐར་གྱི་
བདག་པོའི་དཀྱིལ་འཁོར་དུ་དངོས་སུ་བཞེངས་ནས་གསུངས་པའི་དུས་ཀྱི་འཁོར་ལོའི་
རྒྱུད་སྡེ་འདི་ལྟ་བུ་ལ་ཉམས་ལེན་བྱེད་རྒྱུ་བྱུང་བ་ནི་ཆེས་ཤིན་ཏུ་ནས་ཀྱང་སྐལ་བ་ལྡན་པ་
རེད། དེང་སང་དུས་ཀྱི་མཐའ་ལ་ཡང་དུས་འཁོར་དབང་ཆེན་བསྐུར་ན་འདི་འདྲའི་སློབ་
མ་མང་བོ་བྱུང་བ་ནི་སངས་རྒྱས་བཅོམ་ལྡན་འདས་ཀྱི་ཐུགས་བསྐྱེད་དང༌། རང་ཅག་
རྣམས་ཀྱི་དད་པ་དག་སྣང་གི་མཐུས་འདི་འདྲ་བའི་སྐལ་བཟང་ཐོབ་པ་རེད། འདི་ངོས་
ཟིན་པ་བྱས་ནས་ཆོས་ཉན་བཤད་གང་གི་སྐབས་སུ་བསམ་པ་རྣམ་པར་དག་པའི་རྩིས་
294



བཀའ་སློབ་ཟིན་བྲིས་ཕྱོགས་བསྒྲིགས།
ཟིན་པ་བྱེད་དགོས། རྒྱལ་སྲས་ཆེན་པོ་ཞི་བ་ལྷས། བསྐལ་བ་དུ་མར་རབ་དགོངས་མཛད་
པ་ཡི། །ཐུབ་དབང་རྣམས་ཀྱིས་འདི་ཉིད་ཕན་པར་གཟིགས། །ཞེས་བསྐལ་བ་དུ་མའི་བར་
དུ་ཐུབ་པ་སངས་རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་རྣམས་ཀྱིས་སེམས་
ཅན་རྣམས་ངན་སོང་གི་གནས་མཐའ་དག་ལས་ཐར་ནས་ཐར་བ་བླ་ན་མེད་པའི་གོ་འཕང་
རིན་པོ་ཆེ་ཐོབ་པའི་ཐབས་གང་ཡོད་པ་ལས། བྱང་ཆུབ་ཀྱི་སེམས་འདི་ཉིད་ཆེས་ཕན་ཡོན་
ཆེ་བ་མཆོག་དམ་པར་དགོངས། ཞེས་གསུངས་པས། འདི་ལྟ་བུའི་ཆོས་ཉན་བཤད་བྱེད་པ་
མ་གྱུར་ནམ་མཁའི་མཐའ་དང་མཉམ་པའི་མ་སེམས་ཅན་ཐམས་ཅད་རྫོགས་པའི་སངས་
རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་འཐོབ་པར་བྱ། དེའི་ཆེད་དུ་ད་རེས་རང་ཅག་རྣམས་
ལ་སྐལ་བ་ལྡན་པ་ཡིན་པས། ཆོས་ཟབ་མོ་འདི་ལྟ་བུ་ཉན་བཤད་བྱའོ་སྙམ་པའི་བསམ་པ་
བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་པར་བྱ། གསན་བྱ་
དམ་པའི་ཆོས་ནི་གོང་དུ་བཤད་པ་ལྟར། དུས་འཁོར་གྱི་དབང་འདི་ལ་རྒྱུད་དང་འགྲེལ་
བ་སོགས་ལ་ཐོས་བསམ་བྱས་ཏེ་ཆོས་སྟོན་པ་བོའི་སློབ་དཔོན་དུ་འོས་ན་ད་གཟོད་རྡོ་རྗེ་
སློབ་དཔོན་བདག་པོ་ཆེན་པོའི་དབང་བསྐུར་ཆོག་པ་རྒྱ་གར་འཕགས་པའི་ཡུལ་གྱི་ཕྱག་
སྲོལ་རེད། ཡིན་ན་ཡང་རྗེས་སུ་དེ་འདྲ་བྱས་ན་རྒྱུན་ཆད་ལ་ཉེ་སྟབས། ཐམས་ཅད་དཀྱུས་
གཅིག་ཏུ་གནང་ཆོག་པའི་ཕྱག་སྲོལ་ལྟར་དུ་ད་ཐེངས་ཁྱེད་རང་རྣམས་ལ་འབུལ་བ་སྐབས་
སུ་བབས་པ་ཡིན། །
དེ་ཡང་རྡོ་རྗེ་སློབ་དཔོན་བདག་པོ་ཆེན་པོའི་དབང་ལ་གསུམ་ལས། སྔོན་འ གྲོ་དམ་བཅའ་བ། ང ངོས་བཞི་
ད བང་བསྐུར་བ། རྗེས་སུ་སློབ་དཔོན་གྱི་དམ་ཚིག་བསྟན་པ་ལ་སོགས་ལས། དང་བོ་ནི། ང བང་གོང་མ་རྣམས་
ཐོབ་ཅིང་། རྒྱུད་ཐམས་ཅད་ཤེས་པ་རྡོ་རྗེ་སློབ་དཔོན་གྱི་བྱ་བ་ནུས་ང་ ས་དམ་བཅའ་བ་ལ་གནས་པར་བྱ་སྟེ། ཕྱག་
ལེན་རྣམས་རྒྱལ་བའི་གསུང་དུ་བལྟ་བར་བྱ་ལ། ཀྱི་དཔལ་ལྡན་བླ་མ་ཁྱོད་ཀྱི་བཀའ་དྲིན་ལས་ད་ནི་
བདག་གིས་བདེ་བར་གཤེགས་པའི་ལམ་ཐམས་ཅད་ཤེས་སོ། །ཞེས་རྗེས་ཟློས་དང་། དུས་འདི་
ནས་བརྩམས་ཏེ་ཁྱོད་དང་སངས་རྒྱས་དང་བྱང་ཆུབ་སེམས་དཔའ་རྣམས་སྤངས་ནས་
295



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བླ་མ་གཞན་བསྟེན་པར་མི་བགྱིའོ། ། ཞེས་ཡང་རྗེས་ཟློས་བྱ། གཉིས་པ་ལ་གསུམ། གསོལ་བ་གདབ་ཅིང་
དབང་སྟེགས་ལ་བཞག་པ། དབང་སོ་སོར་བསྐུར་ཞིང་རྗེས་གནང་སྦྱིན་པ། རྣམ་དག་བསྟན་ཅིང་སྐུ་གསུང་ཐུགས་
རྡོ་རྗེའི་དབང་བསྐུར་སྦྱིན་པའོ། དང་བོ་ལ་གཉིས། གསོལ་བ་གདབ་པ་དང་དབང་སྟེགས་ལ་བཞག་པའོ། །དང་བོ་
མཎྜལ་ཕུལ། སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །མཆོག་ཏུ་མི་
འགྱུར་བདེ་བ་རྫོགས། །ཡེ་ཤེས་སྐུ་ཉིད་ཁྱོད་ལ་འདུད། །སྟོང་ཉིད་སྙིང་རྗེ་དབྱེར་མེད་པ། །
བྱང་ཆུབ་སེམས་ནི་འགྱུར་མེད་གང་། །དབང་བསྐུར་དེ་ཡིས་བདག་ལ་ནི། །མགོན་པོ་ད་ནི་
བཀའ་དྲིན་མཛོད། །བུ་དང་ཆུང་མ་སོགས་བཅས་པ། །བདག་ནི་དུས་ཀུན་ཁྱོད་ཀྱི་འབངས། །
ཇི་སྲིད་བྱང་ཆུབ་སྙིང་བོའི་མཐར། །བདག་ལ་སྐྱབས་གཞན་ཡོད་མ་ཡིན། ཞེས་སོགས་ལན་གསུམ་
གྱིས་གསོལ་བ་གདབ། གཉིས་པ་དགེ་སློང་དགེ་ཚུལ་ཁྱིམ་པ་རྣམས་རིམ་པ་ལྟར་དབང་སྟེགས་ལ་བཀོད། གཉིས་པའང་
སོ་སོར་བསྐུར་བ་དང་། རྗེས་གནང་སྦྱིན་པ་གཉིས་ལས། དང་བོ་ནི། བུམ་འཛིན་སྟ་གོན་བྱས་ཏེ། དེ་རྣམས་ལ། །
ཨོ་ཨཱ༔ཧཱུཾ་ཧོ་ཧཾ་ཀྵ དང་དུང་ཆོས་ཀྱི་ཆུས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་
སྟེང་གི་བུམ་འཛིན། ཨཱ་དང་རྡོ་རྗེ་ལས་སྐྱེས་པའི་རྡོ་རྗེ་དབྱིངས་ཀྱི་དབང་ཕྱུག་མ་ལྗང་
གུ་ལྗང་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག དགྲ་
སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ། འོག་གི་བུམ་འཛིན་
ཨཱདང་རྡོ་རྗེ་ལས་སྐྱེས་པའི་ཤེར་ཕྱིན་མ་སྔོན་མོ་སྔོ་དམར་དཀར་པའི་ཞལ་གསུམ་ཕྱག་
དྲུག་གི་གཡས་པ་གསུམ་ན་རྡོ་རྗེ། གྲི་གུག དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ།
ཚངས་མགོ་འཛིན་པ། ཤར་དང་ཤར་ལྷོའི་བུམ་འཛིན་ཨཱི་ཨི་དང་རལ་གྲི་ལས་སྐྱེས་པའི་
སྒྲོལ་མ་དང་། རེག་བྱ་རྡོ་རྗེ་མ་ནག་མོ་ནག་དམར་དཀར་བའི་ཞལ་གསུམ་ཕྱག་དྲུག་གི་
གཡས་པ་གསུམ་ན་རལ་གྲི། གྲི་གུག རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཊཾ་
ཀ་དཀར་བོ་འཛིན་པ། ལྷོ་དང་ལྷོ་ནུབ་ཀྱི་བུམ་འཛིན་རཱི་ཨཱར་དང་རིན་པོ་ཆེ་ལས་སྐྱེས་པའི་
གོས་མོ་དཀར་དང་རོ་རྡོ་རྗེ་མ་དམར་མོ་དམར་དཀར་ནག་པའི་ཞལ་གསུམ་ཕྱག་དྲུག་གི་
གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌ་མ་རུ། གཡོན་པ་
296



བཀའ་སློབ་ཟིན་བྲིས་ཕྱོགས་བསྒྲིགས།
གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་བ་འཛིན་པ། བྱང་དང་བྱང་ཤར་གྱི་བུམ་
འཛིན་ཨུ་ཨོ་དང་པདྨ་ལས་སྐྱེས་པའི་མཱ་མ་ཀཱི་དང་། གཟུགས་རྡོ་རྗེ་མ་དཀར་མོ་དཀར་ནག་
དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ། མདུང་། རྩེ་གསུམ། གཡོན་
པ་གསུམ་ན་པད་དཀར་འདབ་བརྒྱ་བ་དང་། མེ་ལོང་། བགྲང་ཕྲེང་འཛིན་པ། ནུབ་དང་
ནུབ་བྱང་གི་བུམ་འཛིན་ལཾ་ཨཱལ་དང་འཁོར་ལོ་ལས་སྐྱེས་པའི་སྤྱན་མ་དང་དྲི་རྡོ་རྗེ་མ་སེར་
མོ་སེར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ།
འཇིགས་བྱེད་རྡོ་རྗེ། གཡོན་པ་གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་
བུ་འཛིན་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ལྟེ་བར་ཧོ།
ཐུགས་ཀའི་ཧཱུཾ་ལས་འོད་འཕྲོས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུཾ་བཾ་
ཧོ༔ཧི། རང་རང་གི་དམ་ཚིག་པ་དང་རོ་མཉམ་པར་གྱུར། ཨོཾ་ཨཱ་ཨཱི་རི་ཨུ་ལཱ་པཉྩ་དྷཱ་ཏུ་བི་ཤོ་
དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་བསྐུར། ནག་པོ་གཉིས་ལ་དོན་གྲུབ། དམར་བོ་
གཉིས་ལ་རིན་འབྱུང་། དཀར་བོ་གཉིས་ལ་འོད་དཔག་མེད། སེར་བོ་གཉིས་ལ་རྣམ་སྣང་།
སྔོན་པོ་གཉིས་ལ་རྡོར་སེམས། ལྗང་གུ་ལ་མི་བསྐྱོད་པས་རྒྱས་བཏབ་པར་གྱུར། གནྡྷཾ། པུཥཱ།
ཞེས་སོགས་ལྷ་མོ་བཅུ་གཉིས་ཀྱིས་མཆོད་ནས།
དབང་དངོས་གཞི་བསྐུར་བ་ནི་རྣམ་རྒྱལ་ཆེན་པོའི་དུང་ཆོས་སུ་བུམ་ཆུ་བསྡུ་ཚུལ་སྔར་གྱི་ཆུ་དབང་ལྟར་
བྱས་ནས། ཨོཾ་ཨཱཿཧཱུྃ་ཧོ་ཧཾ་ཀྵ དང་དུང་ཆོས་ཀྱི་ཆུས་བསངས། ཨོཾ་ཤུ་ནྱ་ཏ ས་སྦྱངས། བུམ་ཆུ་སྟོང་བ་
ཉིད་དུ་གྱུར། སྟོང་བའི་ངང་ལས་སྟེང་འོག་གི་བུམ་ཆུ་དང་། དུང་ཆོས་ཀྱི་ཆུ་དང་འདྲེས་
པའི་སྟེང་འོག་གི་བུམ་ཆུ་རྣམས་ཨཱ་དང་རྡོ་རྗེ་ལས་སྐྱེས་པའི་རྡོ་རྗེ་དབྱིངས་ཀྱི་དབང་ཕྱུག་
མ་ལྗང་གུ་ལྗང་དམར་དཀར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་
གུག་དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ་ལ་རྡོ་རྗེ་
སེམས་དཔས་འཁྱུད་པ། ཤར་དང་ཤར་ལྷོའི་བུམ་ཆུ་དང་། དུང་ཆོས་ཀྱི་ཆུ་དང་འདྲེས་པའི་
ཤར་དང་ཤར་ལྷོའི་བུམ་ཆུ་རྣམས་ཨཱི་དང་རལ་གྲི་ལས་སྐྱེས་པའི་སྒྲོལ་མ་ནག་མོ་ནག་དམར་
297



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དཀར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་རལ་གྲི། གྲི་གུག་རྩེ་གསུམ། གཡོན་
པ་གསུམ་ན་ཕུབ། ཐོད་པ། ཁ་ཊོ་ཀ་དཀར་བོ་འཛིན་པ་ལ་རྣམ་སྣང་གིས་འཁྱུད་པ། ལྷོ་
དང་ལྷོ་ནུབ་ཀྱི་བུམ་ཆུ་དང་། དུང་ཆོས་ཀྱི་ཆུ་དང་འདྲེས་པའི་ལྷོ་དང་ལྷོ་ནུབ་ཀྱི་བུམ་ཆུ་
རྣམས་རཱི་དང་རིན་པོ་ཆེ་ལས་སྐྱེས་པའི་གོས་དཀར་མོ་དམར་མོ་དམར་དཀར་ནག་པའི་
ཞལ་གསུམ་ཕྱག་དྲུག་གི་གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་
ཌཱ་མ་རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་པ་འཛིན་པ་ལ་
འོད་དཔག་མེད་ཀྱིས་འཁྱུད་པ། བྱང་དང་བྱང་ཤར་གྱི་བུམ་ཆུ་དང་། དུང་ཆོས་ཀྱི་ཆུ་དང་
འདྲེས་པའི་བྱང་དང་བྱང་ཤར་གྱི་བུམ་ཆུ་རྣམས་ཨུ་དང་པདྨ་ལས་སྐྱེས་པའི་མཱ་མ་ཀཱི་
དཀར་མོ་དཀར་ནག་དམར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ།
མདུང་། རྩེ་གསུམ། གཡོན་པ་གསུམ་ན་པད་དཀར་འདབ་བརྒྱ་བ་དང་། མེ་ལོང་། བགྲང་
ཕྲེང་འཛིན་པ་ལ་རིན་འབྱུང་གིས་འཁྱུད་པ། ནུབ་དང་ནུབ་བྱང་གི་བུམ་ཆུ་དང༌། དུང་
ཆོས་ཀྱི་ཆུ་དང་འདྲེས་པའི་ནུབ་དང་ནུབ་བྱང་གི་བུམ་ཆུ་རྣམས་ལྭ་དང་འཁོར་ལོ་ལས་
སྐྱེས་པའི་སྤྱན་མ་སེར་མོ་སེར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་
ན་འཁོར་ལོ། དབྱུག་པ། འཇིགས་བྱེད་རྡོ་རྗེ། གཡོན་པ་གསུམ་ན་དུང་། རྡོ་རྗེ་ལྕགས་སྒྲོག སྒྲ་
དང་བཅས་པའི་དྲིལ་བུ་འཛིན་པ་ལ་དོན་གྲུབ་ཀྱིས་འཁྱུད་པ། དེ་རྣམས་ཀྱི་དཔྲལ་བར་ཨོཾ།
མགྲིན་པར་ཨཱཿཐུགས་ཀར་ཧཱུྃ། ལྟེ་བར་ཧོ ཐུགས་ཀའི་ཧཱུཾ་ལས་འོད་ཟེར་འཕྲོས་བསྒོམ་པ་
དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔ཧི རང་རང་གི་དམ་ཚིག་པ་དང་རོ་
མཉམ་པར་གྱུར། ཨོཾ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་
རྫས་ཀྱི་ལྷ་ལ་དབང་བསྐུར། རིམ་པ་བཞིན་མི་བསྐྱོད་པ། དོན་གྲུབ། རིན་འབྱུང་།འོད་དཔག་
མེད། རྣམ་སྣང་རྣམས་ཀྱིས་རྒྱས་བཏབ་པར་གྱུར། གནྡྷཾ་སོགས་ཀྱི་མཆོད། ཡབ་ཡུམ་རྣམས་
སྙོམས་པར་ཞུགས་པས་ཆགས་པ་ཆེན་པོའི་མེས་བྱང་ཆུབ་ཀྱི་སེམས་སུ་ཞུ་བའི་བུམ་པའི་
ཆུར་གྱུར། དེ་ནས་བླ་མ་དང་བུམ་འཛིན་རྣམས་ཀྱིས། སློབ་མ་ལ་མངོན་དུ་ཕྱོགས་པས། བཀྲ་ཤིས་
298



བཀའ་སློབ་ཟིན་བྲིས་ཕྱོགས་བསྒྲིགས།
གང་ཞིག་སེམས་ཅན་ཀུན་གྱི་སྙིང་ལ་གནས། །ཐམས་ཅད་བདག་ཉིད་རིགས་ཀུན་གྱི་ནི་
བདག་པོ་མཆོག །སེམས་ཅན་མ་ལུས་སྐྱེད་བྱེད་བདེ་བ་ཆེན་པོ་སྟེ། །དེས་ནི་དེང་ཁྱོད་
དབང་བསྐུར་མཆོག་ལ་བཀྲ་ཤིས་ཤོག །ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །
འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨའི་འདབ་མ་རྒྱས་
འདྲའི་ཞལ་མངའ་བ། །དེས་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག །དེ་ཡིས་ཉེ་བར་
བསྟན་པའི་མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་
པ། །ཆོས་ཀྱི་དམ་པ་སྐྱེ་དགུ་རྣམས་ལ་ཞི་བྱེད་པ། །དེས་ནི་དེ་རིང་ཁྱོང་ལ་ཞི་བྱེད་བཀྲ་ཤིས་
ཤོག །དགེ་འདུན་དམ་པ་ཆོས་ལྡན་ཐོས་པའི་བཀྲ་ཤིས་ཕྱུག །མི་དང་ལྷ་དང་ལྷ་མ་ཡིན་
གྱིས་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །དེས་ནི་དེ་
རིང་ཁྱོང་ལ་ཞི་བྱེད་བཀྲ་ཤིས་ཤོག །ཅེས་སོགས་ཀྱིས་ཤིས་པ་བརྗོང་རྗེས་བླ་མ་དང་གཙོ་བོ་ཐ་མི་དད་པས་
དུང་ཆོས་ཀྱི་ཆུས་དབང་བསྐུར་བར་མོས་ནས།
དངོས་སུ་བླ་མས། དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་པ་ཡིས་ཕྱག་བྱས་པ། །
སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོ་ཨཱ་ཨཱི་རཾ་ཨཱ་ལི་
པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་དང་། དུང་ཆོས་ཀྱི་ཆུས་དབང་སྔར་ལྟར་བསྐུར། དེ་རྗེས་སྟེང་འོག་དང་
ཤར་ ཤར་ལྷོ་སོགས་ཀྱི་བུམ་འཛིན་རྣམས་ཀྱིས་རིམ་པ་བཞིན་རང་རང་གི་བུམ་པའི་ཆུས་དབང་བསྐུར་ཞིང་།
དགེ་སློང་ལ་བུམ་པ་བཅུ་དང་། དགེ་ཚུལ་ལ་ཕྱོགས་བཞིའི་བུམ་པ་དང་། རྒྱལ་བ་དང་རྣམ་རྒྱལ་གཉིས་ཏེ་དྲུག ཁྱིམ་
ང་ལ་ ཤར་གྱི་བུམ་པ་དང་རྣམ་རྒྱལ་གཉིས་ཀྱིས་བསྐུར་ཞིང་། དུང་ཆོས་ནི་སློབ་དཔོན་གྱིས་བསྣམས་ཏེ་ཐམས་ཅད་
ལ་བསྐུར་རོ། །དེ་ནས་ཅོད་པན་བསང་སྦྱངས། སྟོང་བའི་ངང་ལས་ཅོད་པན་ལྗང་གུ་ ཨ་དང་རྡོ་
རྗེ་ལས་སྐྱེས་པའི་མི་བསྐྱོད་པ་ལྗང་གུ་ལྗང་དམར་དཀར་བའི་ཞལ་གསུམ་ཕྱག་དྲུག་གི་
གཡས་པ་གསུམ་ན་རྡོ་རྗེ། གྲི་གུག་དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ།
ཚངས་མགོ་འཛིན་པ་ལ་ཤེར་ཕྱིན་མས་འཁྱུད་པ། ཅོད་པན་ནག་པོ་ཨི་དང་རལ་གྲི་ལས་
སྐྱེས་པའི་དོན་གྲུབ་ནག་པོ། ནག་དམར་དཀར་པའི་ཞལ་གསུམ་ཕྱག་དྲུག་གི་གཡས་པ་
G
29t}



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
གསུམ་ན་རལ་གྱི་གྲི་གུག རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཊཾ་ཀ་དཀར་བོ་
འཛིན་པ་ལ་སྤྱན་མས་འཁྱུད་པ། ཅོད་པན་དམར་བོ་རཾ་དང་རིན་པོ་ཆེ་ལས་སྐྱེས་པའི་
རིན་འབྱུང་དམར་བོ། དམར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་
ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌཱ་མ་རུ། གཡོན་པ་གསུམ་ན་གཞུ། རྡོ་
རྗེ་ཞགས་པ། རིན་པོ་ཆེ་ཆ་དགུ་པ་འཛིན་པ་ལ་མཱ་མ་ཀཱིས་འཁྱུད་པ། ཅོད་པན་དཀར་བོ་
ཨུ་དང་པདྨ་ལས་སྐྱེས་པའི་འོད་དཔག་མེད་དཀར་བོ། དཀར་ནག་དམར་པའི་ཞལ་གསུམ་
ཕྱག་དྲུག་གི་གཡས་པ་གསུམ་ན་ཐོ་བ། མདུང་། རྩེ་གསུམ། གཡོན་པ་གསུམ་ན་པད་དཀར་
འདབ་བརྒྱ་དང་། མེ་ལོང་། བགྲང་ཕྲེང་འཛིན་པ་ལ་གོས་དཀར་མོས་འཁྱུད་པ། ཅོད་
པན་སེར་བོ་ལོ་དང་འཁོར་ལོ་ལས་སྐྱེས་པའི་རྣམ་སྣང་སེར་བོ། སེར་དཀར་ནག་པའི་
ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་རྗེ།
གཡོན་པ་གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་བུ་འཛིན་པ་ལ་སྒྲོལ་
མས་འཁྱུད་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཱཿཐུགས་ཀརཧཱུྃ། ལྟེ་བར་ཧོ༔ ཐུགས་
ཀའི་ཧཱུྃ་ལས་འོད་ཟེར་འཕྲོས། བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔
ཧི་རང་རང་གི་དམ་ཚིག་པ་དང་རོ་མཉམ་པར་གྱུར། ཨོཾ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་
སཱ་ཧཱ། ཞེས་ཡུམ་རྣམས་ཀྱིས་དབང་རྫས་ཀྱི་ལྷ་ལ་དབང་བསྐུར་རིམ་པ་བཞིན་རྡོ་རྗེ་སེམས་
དཔའ། དོན་གྲུབ། རིན་འབྱུང་། འོད་དཔག་མེད། རྣམ་སྣང་གིས་རྒྱས་བཏབ། གནྡྷཾ། ལ་
སོགས་པས་མཆོད། ཡབ་ཡུམ་རྣམས་སྙོམས་པར་ཞུགས་པས་ཆགས་པ་ཆེན་པོའི་མེས་ཞུ་བ་
ལས་བྱུང་བའི་དབང་རྫས་ཅོད་པན་དུ་གྱུར། བླ་མ་དང་གཙོ་བོ་ཐ་མི་དད་པས་ཅོད་པན་གྱི་དབང་
བསྐུར་བར་བསམས་ནས། དངོས་སུ་བླ་མ་དགེ་སློང་རྣམས་ལ་ཅོད་པན་གྱི་དབང་། ཨོཾ་ཨཱ་ཨཱི་རཾ་ཨཱུ་ལཱ་པཉྩ་
ཏ་ཐཱ་ག་ཏ་པ་རི་ཤུདྷ་ནི་སྭཱ་ཧཱ། ཞེས་བརྗོད་ཅིང་སྔར་བཞིན་བསྐུར་རྗེས། །
དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་པ་ཡིས་ཕྱག་བྱས་པ། །སངས་རྒྱས་ཀུན་
གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་
3
)



བཀའ་སློབ་ཟིན་བྲིས་ཕྱོགས་བསྒྲིགས།
དྷ་ནི་སྭཱ་ཧཱ། ཞེས་སྔགས་དང་བཅས་པས་མཐའ་རྟེན་གྱི་ཆུ་དབང་བསྐུར་ལ་འདི་བུམ་པ་ཐམས་ཅད་ཀྱི་ཆུའམ་
ཡང་ན་དུང་ཆོས་ཀྱི་ཆུ་གཅིག་པུས་ཀྱང་རུང་ངོ་། །དེ་ནས་དར་དཔྱངས་བསངས་སྦྱངས། སྟོང་བའི་ངང་ལས་
དར་དཔྱངས་ནག་པོ་གཉིས་ཨ་ཧ་དང༌། སྤོས་སྣོད་དང་། རྔ་ཡབ་ནག་པོ་ལས་སྐྱེས་པའི་
ནག་མོ་འབར་མ་ནག་མོ་ནག་དམར་སེར་དང་དཀར་པའི་ཞལ་བཞི་ཕྱག་བརྒྱད་ཀྱི་གཡས་
ན་སྤོས་དང་། ཙན་དན་གུར་ཀུམ། ག་བུར་གླ་རྩི་སྦྱར་བའི་སྣོད། གཡོན་ན་དྲིལ་བུ། པདྨ།
ལྷ་ཤིང་གི་མེ་ཏོག མེ་ཏོག་སྣ་ཚོགས་ཀྱི་ཕྲེང་བ་འཛིན་པ་དང་། དུ་བ་མ་ནག་མོ་ནག་དམར་
སེར་དང་དཀར་བའི་ཞལ་བཞི་ཕྱག་བརྒྱད་ན་རྔ་ཡབ་ནག་པོ་བརྒྱད་འཛིན་པར་གྱུར། དར་
དཔྱངས་དམར་པོ་གཉིས། ཨཧདང་མར་མེ་དང་རྔ་ཡབ་དམར་པོ་ལས་སྐྱེས་པའི་དམར་
མོ་འབར་མ་དམར་མོ་དམར་སེར་དཀར་དང་སྔོ་བའི་ཞལ་ཅན། ཕྱག་བརྒྱད་ཀྱི་གཡས་
ན་མར་མེ། དོ་ཤལ། ཅོད་པན། གདུ་བུ། གཡོན་ན་གོས། སྐ་རགས། རྣ་རྒྱུན། རྐང་གདུབ་
འཛིན་པ་དང་། སྨིག་རྒྱུ་མ་དམར་མོ་དམར་སེར་དཀར་དང་སྔོ་བའི་ཞལ་བཞི་ཅན། ཕྱག་
བརྒྱུད་ན་རྔ་ཡབ་དམར་པོ་བརྒྱུད་འཛིན་པར་གྱུར། དར་དཔྱངས་དཀར་བོ་གཉིས། ཨོཾ་
ཧཾ་དང་ལྷ་བཤོས་དང་རྔ་ཡབ་དཀར་པོ་ལས་སྐྱེས་པའི་དཀར་མོ་འབར་མ་དཀར་མོ་དཀར་
ནག་དམར་དང་སེར་བའི་ཞལ་བཞི་ཅན། ཕྱག་བརྒྱད་ཀྱི་གཡས་ན་འོ་མ། ཆུ། མཆོག་གི་
སྨན་དང་། ཆང་གི་སྣོད། གཡོན་ན་བདུད་རྩི། གྲུབ་པའི་རོ། བདུད་རྩིའི་འབྲས་བུ། ཟན་གྱི་
སྣོད་འཛིན་པ་དང་། མཁའ་སྣང་མ་དཀར་མོ་དཀར་ནག་དམར་དང་སེར་བའི་ཞལ་བཞི་
ཅན། ཕྱག་བརྒྱད་ཀྱིས་རྔ་ཡབ་དཀར་པོ་བརྒྱད་འཛིན་པར་གྱུར། དར་དཔྱངས་སེར་བོ་
གཉིས། ཨཱ་ཧཱ་དང་དུང་ཆོས་དང་རྔ་ཡབ་སེར་པོ་ལས་སྐྱེས་པའི་སེར་མོ་འབར་མ་སེར་མོ་
སེར་དཀར་སྔོ་དང་དམར་པའི་ཞལ་བཞི་ཅན། ཕྱག་བརྒྱད་ཀྱི་གཡས་ན་དུང་དང་། གླིང་བུ།
ནོར་བུ། ཌཱ་མ་རུ། གཡོན་ན་པི་ཝང་། རྡོ་དང་། སྒྲ་ལྡན་མཁར་བ། ཟངས་དུང་འཛིན་པ་དང་།
མར་མེ་མ་སེར་མོ་སེར་དཀར་སྔོ་དང་དམར་པའི་ཞལ་ཅན། ཕྱག་བརྒྱད་ཀྱིས་རྔ་ཡབ་སེར་
པོ་བརྒྱད་འཛིན་པར་གྱུར། དར་དཔྱངས་ལྗང་གུ་ཧོ༔དང་རྡོ་རྗེ་ལས་སྐྱེས་པའི་རྡོ་རྗེ་
301



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དབྱིངས་ཀྱི་དབང་ཕྱུག་མ་ལྗང་གུ་ལྗང་དམར་དཀར་པའི་ཞལ་གསུམ་ཕྱག་དྲུག་གི་གཡས་
པ་གསུམ་ན་རྡོ་རྗེ། གྲི་གུག་དགྲ་སྟ། གཡོན་པ་གསུམ་ན་རྡོ་རྗེ། དྲིལ་བུ། ཐོད་པ། ཚངས་མགོ་
འཛིན་པ། དར་དཔྱངས་སྔོན་པོ་ཕྱེ་དང་གྲི་གུག་ལས་སྐྱེས་པའི་སྣ་ཚོགས་ཡུམ་སྔོན་མོ་སྔོ་
དམར་དཀར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག དགྲ་སྟ།
གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ། དེ་རྣམས་ཀྱི་དཔྲལ་བར་
ཨོཾ། མགྲིན་པར་ཨཱཿཐུགས་ཀར་ཧཱུྃ། ལྟེ་བར་ཧོཐུགས་ཀྱི་དཔྲལ་བར་ཧཱུྃ་ལས་འོད་ཟེར་འཕྲོས་
བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔ཧི་རང་རང་གི་དམ་ཚིག་པ་
དང་རོ་མཉམ་པར་གྱུར། ཨོཾ་ཨཱ་ཨཱི་རཾ་ཨཱུ་ལཾ་པཉྩ་དྷཱ་ཏུབི་ཤོ་དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་
དབང་རྫས་ཀྱི་ལྷ་ལ་དབང་བསྐུར་རྡོ་རྗེ་སེམས་དཔས་རྒྱས་བཏབ་པར་གྱུར། གནྡྷོ་ལ་སོགས་
པས་མཆོད། ནུས་མ་བཅུ་ཞུ་བ་ལས་བྱུང་བའི་དབང་རྫས་དར་དཔྱངས་སུ་གྱུར། བླ་མ་དང་
གཙོ་བོ་ཐ་མི་དད་པས་དབང་བསྐུར་བར་མོས་ནས་དངོས་སུ་བླ་མས་དགེ་སློང་དང་དགེ་ཚུལ་རྣམས་ལ་སྔར་
བཞིན། ཨོཾ་ཨ་ཨཱ་ཨོཾ་ཨཧ་ཧཱ་ཧཾ་ཧཧོཔྲྀ་ད་ཤ་པཱ་ར་མི་ཏཱ་པ་རི་པཱུ་ར་ཎི་སྭཱ་ཧཱ། བརྗོད་ལ་ངར་
དཔྱངས་གཏ ད། དེ་ནས། །
དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་པ་ཡིས་ཕྱག་བྱས་པ། །སངས་རྒྱས་
ཀུན་ཀྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོཾ་ཨཱ་ཨཱི་རཱི་ཨཱུ་ལཱ་པཉྩ་དྷཱ་ཏུ་
བི་ཤོ་དྷ་ནི་སྭཱ་ཧཱ། ཞེས་དར་དཔྱངས་ཀྱི་མཐའ་རྟེན་ཆུ་དབང་བཅས་པ་བསྐུར། དེ་ནས་མཐེ་བོའི་རྡོ་རྗེ་བསངས་
སྦྱངས། སྟོང་བའི་ངང་ལས་མཐེ་བོའི་རྡོ་རྗེ་རྣམས་ཨ་ཨཱ་དང་རྡོ་རྗེ་ལས་སྐྱེས་པའི་ཕྱག་
ན་རྡོ་རྗེ་དང་ཆོས་དབྱིངས་རྡོ་རྗེ་མ་ལྗང་གུ་ལྗང་དམར་དཀར་པའི་ཞལ་གསུམ་ཕྱག་དྲུག་གི་
གཡས་པ་གསུམ་ན་རྡོ་རྗེ། གྲི་གུག དགྲ་སྟ། གཡོན་པ་གསུམ་ན་རྡོ་རྗེ། དྲིལ་བུ། ཐོད་པ།
ཚངས་མགོ་འཛིན་པ་ལ་རིམ་པ་བཞིན་སྒྲ་རྡོ་རྗེ་མ་དང་ཀུན་བཟང་གིས་འཁྱུད་པ། མཐེ་
བོའི་རྡོ་རྗེ་རྣམས་ཨེ་ཨེ་དང་རལ་གྲི་ལས་སྐྱེས་པའི་ནམ་མཁའི་སྙིང་བོ་དང་རེག་བྱ་རྡོ་རྗེ་
མ་ནག་མོ་ནག་དམར་དཀར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་རལ་གྲི།
302



བཀའ་སློབ་ཟིན་བྲིས་ཕྱོགས་བསྒྲིགས།
གྲི་གུག རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཊཾ་ཀ་དཀར་པོ་འཛིན་པ་ལ་རིམ་
པ་བཞིན་དྲི་རྡོ་རྗེ་མ་དང་སྒྲིབ་སེལ་གྱིས་འཁྱུད་པ། མཐེ་བོའི་རྡོ་རྗེ་རྣམས་ཨར་ཨཱར་དང་
རིན་པོ་ཆེ་ལས་སྐྱེས་པའི་སའི་སྙིང་བོ་དང་རོ་རྡོ་རྗེ་མ་དམར་མོ་དམར་དཀར་ནག་པའི་
ཞལ་གསུམ་ཕྱག་དྲུག་གི་གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་
པའི་ཌ་མ་རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་ངགུ་པ་འཛིན་པ་ལ་
རིམ་པ་བཞིན་གཟུགས་རྡོ་རྗེ་མ་དང་འཇིག་རྟེན་དབང་ཕྱུག་གིས་འཁྱུད་པ། མཐེ་བོའི་རྡོ་
རྗེ་རྣམས་ཨོ་ཨོ་དང་པདྨ་ལས་སྐྱེས་པའི་འཇིག་རྟེན་དབང་ཕྱུག་དང་གཟུགས་རྡོ་རྗེ་མ་
དཀར་མོ་དཀར་ནག་དམར་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ། མདུང་།
རྩེ་གསུམ། གཡོན་པ་གསུམ་ན་པད་དཀར་འདབ་བརྒྱ་བ་དང་། མེ་ལོང་། བགྲང་ཕྲེང་འཛིན་
པ་ལ་རིམ་པ་བཞིན་རོ་རྡོ་རྗེ་མ་དང་ས་སྙིང་གིས་འཁྱུད་པ། མཐེ་བོའི་རྡོ་རྗེ་རྣམས་ཨལ་
ཨཱལ་དང་འཁོར་ལོ་ལས་སྐྱེས་པའི་སྒྲིབ་སེལ་དང་དྲི་རྡོ་རྗེ་མ་སེར་མོ་སེར་དཀར་ནག་པའི་
ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་རྗེ།
གཡོན་པ་གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་བུ་འཛིན་པ་ལ་རིམ་
པ་བཞིན་རེག་བྱ་རྡོ་རྗེ་མ་དང་ནམ་སྙིང་གིས་འཁྱུད་པ། མཐེ་བོའི་རྡོ་རྗེ་རྣམས་ཨོཾ་ཨདང་
རྡོ་རྗེ་ལས་སྐྱེས་པའི་ཀུན་བཟང་དང་། སྒྲ་རྡོ་རྗེ་མ་སྔོན་མོ་སྔོ་དམར་དཀར་པའི་ཞལ་གསུམ་
ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ།
ཐོད་པ། ཚངས་མགོ་འཛིན་པ་ལ་རིམ་པ་བཞིན་ཆོས་དབྱིངས་རྡོ་རྗེ་མ་ངང་ཕྱག་རྡོར་གྱིས་
འཁྱུད་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཱཿཐུགས་ཀར་ཧཱུྃ། ལྟེ་བར་ཧོ༔ཐུགས་
ཀའི་ཧཱུཾ་ལས་འོད་ཟེར་འཕྲོས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛ ཧཱུཾ་བཾ་
ཧོཧི་རང་རང་གི་དམ་ཚིག་པ་དང་རོ་མཉམ་པར་གྱུར། ཨོཾ་ཨཱ་ཨཱི་རཱི་ཨཱུ་ལཱ་པཉྩ་དྷཱ་ཏུ་བི་ཤོ་
དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་རྫས་ཀྱི་ལྷ་ལ་དབང་བསྐུར། ནག་པོ་རྣམས་ལ་དོན་
གྲུབ། དམར་བོ་རྣམས་ལ་རིན་འབྱུང་། དཀར་བོ་རྣམས་ལ་འོད་དཔག་མེད། སེར་བོ་
303



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྣམས་ལ་རྣམ་སྣང་། ལྗང་གུ་རྣམས་ལ་རྡོར་སེམས། སྔོན་པོ་རྣམས་ལ་མི་བསྐྱོད་པས་རྒྱས་
བཏབ་པར་གྱུར། གནྡྷཾ། ལ་སོགས་པས་མཆོད།
ཡབ་ཡུམ་རྣམས་སྙོམས་པར་ཞུགས་པས་ཆགས་པ་ཆེན་པོའི་མེས་ཞུ་བ་ལས་བྱུང་བའི་
དབང་རྫས་མཐེ་བོའི་རྡོ་རྗེར་གྱུར། བླ་མ་དང་གཙོ་བོ་ཐ་མི་དད་པས་དབང་བསྐུར་བར་
བསམ་ཞིང་དངོས་སུ་བླ་མས་དགེ་སློང་དང་དགེ་ཚུལ་དང་ཁྱིམ་པ་གསུམ་ག་ལ། ཨོ་ཨ་ཨཱ་
ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨཱབི་ཥ་ཡེནྡྲི་ཡ་བི་ཤོ་དྷ་ནི་སྭཱ་ཧཱ། བརྗོད་ལ་མཐེ་བོའི་
རྡོ་རྗེ་གཏད། དེ་ནས། དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་པ་ཡིས་ཕྱག་བྱས་པ། །
སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོཾ་ཨཱ་ཨཱི་རཱི་ཨཱི་ལཱ་
པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་མཐེ་བོའི་རྡོ་རྗེའི་མཐའ་རྟེན་ཆུ་དབང་དང་བཅས་པ་བསྐུར་བར་བྱའོ། །དེ་
ནས་དགེ་སློང་རྣམས་ལ། གདུག་པ་སྡིགས་པར་བྱེད་པའི་མཆོག །གང་གི་ངུར་སྨྲིག་མཐོང་
བ་ཡིས། །ལྷ་མིན་ས་ཡི་འོག་ཏུ་འབྲོས། །དགེ་སློང་རྡོ་རྗེ་འཛིན་པ་བྱ། །ཞེས་བརྗོད་ཅིང་། གཉིས་
པ་རྗེས་གནང་སྦྱིན་པ་ལ། སྣ་ཚོགས་རྡོ་རྗེ་ལག་ཏུ་གཏད་ནས། ཞི་དང་རྒྱས་དང་དབང་དང་དགུག །
སྡང་བར་བྱེད་དང་གནོད་སོགས་དང་། །གསོད་དང་སྐྲད་དང་ཐམས་ཅད་དེ། །ལས་དེ་
རྣམས་ནི་སྒྲུབ་པར་གྱིས། །ཞེས་བརྗོད་པ་འཕྲིན་ལས་བརྒྱད་སྒྲུབ་པའི་རྗེས་གནང་དང་། སློབ་དཔོན་
གྱི་ལས་དེ་ཉིད་བཅུ་ཤེས་པའི་སྒོ་ནས་སློབ་མ་རྗེས་སུ་འཛིན་པ་ནི། །དབང་གི་དོན་དུ་ས་ནི་ཡོངས་བརྟགས་
ནགས་དང་གྲོང་ཁྱེར་གྲོང་རྡལ་གྲོང་གི་ཕྱོགས་ཀྱི་ཆ་དག་དང་། །ཐབ་ཁུང་རྣམས་ཀྱི་མཚན་
ཉིད་དང་ནི་བུམ་པ་དང་བཅས་རྡུལ་ཚོན་སྦྱིན་སྲེག་ཕུར་བུ་ལ་སོགས་དང་། །སློབ་མ་རྣམས་
ནི་བསྡུ་བ་དག་དང་གང་ཡང་རྒྱལ་བའི་བདག་པོ་མཆོག་གི་དཀྱིལ་འཁོར་བྲི་བ་དག །ཤེས་
ནས་སློབ་དཔོན་གྱིས་ནི་དགེ་དང་མི་དགེའི་འབྲས་སླད་ཞི་བ་ལ་སོགས་མཐའ་དག་རབ་
ཏུ་བྱ། །ཞེས་བརྗོད་ནས་སློབ་དཔོན་གྱི་ལས་རྣམས་བསྟན་པར་བྱ། །
གསུམ་པ་ལ་གཉིས། རྣམ་དག་བསྟན་པ་དང་། སྐུ་གསུང་ཐུགས་རྡོ་རྗེའི་དབང་བསྐུར་སྦྱིན་པའོ། །དང་
བོ་ནི། དང་བོར་ཆུ་དག་ལ་ནི་དགེ་བསྙེན་ཉིད་དུ་འགྱུར་ཏེ་བུམ་པ་ལ་ཡང་དགེ་ཚུལ་དག་ཏུ་
304



བཀའ་སློབ་ཟིན་བྲིས་ཕྱོགས་བསྒྲིགས།
འགྱུར། །གསང་བའི་དབང་ལ་དགེ་སློང་དང་ནི་གོང་མའི་བྱེད་པ་ལ་ཡང་གནས་བརྟན་
ཞེས་པར་འགྱུར་བ་སྟེ། །ཞེས་དང་། འཇིག་རྟེན་གསུམ་ན་གཞོན་ལུས་གཅིག །གནས་བརྟན་
རྒན་པོ་སྐྱེ་རྒུའི་བདག །སུམ་ཅུ་རྩ་གཉིས་མཚན་འཆང་བ། །སྡུག་གུ་འཇིག་རྟེན་གསུམ་
ན་མཛེས། །ཞེས་དང་། ཕྱིར་མི་ལྡོག་པ་ཕྱིར་མི་འོང་། །འདྲེན་པ་རང་རྒྱལ་བསེ་རུའི་ཚུལ། །
ངེས་འབྱུང་སྣ་ཚོགས་ངེས་འབྱུང་བ། །འབྱུང་བ་ཆེན་པོ་རྒྱུ་གཅིག་བུ། །དགེ་སློང་དགྲ་
བཅོམ་ཟག་པ་ཟད། །འདོད་ཆགས་བྲལ་བ་དབང་བོ་ཐུལ། །བདེ་བ་རྙེད་པ་འཇིགས་མེད་
ཐོབ། །བསིལ་བར་གྱུར་པ་རྙོག་པ་མེད། །ཅེས་དང་། མགོ་ཟླུམ་བརྟུལ་ཞུགས་ཆེན་པོ་སྟེ། ཚངས་
པར་སྤྱོད་པ་བརྟུལ་ཞུགས་མཆོག །དཀའ་ཐུབ་མཐར་ཕྱིན་དཀའ་ཐུབ་ཆེ། །གཙང་གནས་
དམ་པ་གོའུ་ཏམ། །བྲམ་ཟེ་ཚངས་པ་ཚངས་པ་ཤེས། །མྱ་ངན་འདས་པ་ཚངས་པ་ཐོབ། །གྲོལ་
བ་ཐར་བ་རྣམ་གྲོལ་ལུས། །རྣམ་གྲོལ་ཞི་བ་ཞི་བ་ཉིད། །ཅེས་པ་རྣམས་བརྗོད་དེ་རྣམ་ངག་བསྟན་ནོ། །
གཉིས་པ་སྐུ་གསུང་ཐུགས་རྡོ་རྗེའི་དབང་བསྐུར་སྦྱིན་པ་ནི། རྒྱུད་འགྲེལ་ལས། སྐུ་དང་གསུང་ཐུགས་
རྡོ་རྗེ་བྱེད་པའི་སླད་དུ་རྡོ་རྗེ་སྐུའི་ཕྱག་རྒྱ་སྦྱིན་པར་བྱའོ། །ཞེས་གསུངས་པ་ལྟར་བྱ་བ་ལ། སློབ་མ་
རྣམས་ལ། ཨོཾ་ཨཱཿཧཱུཾ་ཧོ་ཧཾ་ཀྵདང་དུང་ཆོས་ཀྱི་ཆུས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་
ངང་ལས་སློབ་མ་ཧཱུཾ་དང་རྡོ་རྗེ་ལས་སྐྱེས་པའི་དུས་ཀྱི་འཁོར་ལོ་ཞེས་པ་ནས། བཅོམ་ལྡན་
འདས་དང་སྙོམས་པར་འཇུག་པས་གནས་པའོ། །ཞེས་པའི་བར་སྔར་དང་འདྲ་ལ་རིག་མ་ཞེས་
པ་དོར། དེའི་དཔྲལ་བར་ཨོཾ། མགྲིན་པར་ཨཱཿཐུགས་ཀར་ཧཱུྃ། ལྟེ་བར་ཧོ། ཐུགས་ཀའི་ཧཱུྃ་ལས་
འོད་ཟེར་འཕྲོས་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཧཱུྃ་བཾ་ཧོ༔ཧི་ཡེ་ཤེས་པ་
དམ་ཚིག་པ་དང་རོ་མཉམ་དུ་གྱུར། ཞེས་ཡུམ་རྣམས་ཀྱིས་ཨོ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་
དྷ་ནི་སྭཱ་ཧཱ། ཞེས་བདུད་རྩིའི་ཆུས་དབང་བསྐུར་ཡབ་ལ་མི་བསྐྱོད་པ་དང༌། ཡུམ་ལ་རྡོ་རྗེ་
སེམས་དཔས་རྒྱས་བཏབ་པར་གྱུར། དེ་ནས་རྒྱན་དྲུག རྣམས་བཤམས་པ་ལ་བ སངས་སྦྱངས་བྱས་ནས།
སྟོང་བ་ཉིད་དུ་གྱུར། སྟོང་བའི་ངང་ལས་ཧཱུྃ་ལས་བྱུང་བའི་སྤྱི་གཙུག་གི་འཁོར་ལོ་ཨ་དང་
རྡོ་རྗེ་ལས་སྐྱེས་པའི་མི་བསྐྱོད་པ་ལྗང་གུ་ལྗང་དམར་དཀར་པའི་ཞལ་གསུམ་ཕྱག་དྲུག་གི་
3f05



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་པ
གཡས་པ་གསུམ་ན་རྡོ་རྗེ། གྲི་གུག དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ།
ཚངས་མགོ་འཛིན་པ་ལ་ཤེར་ཕྱིན་མས་འཁྱུད་པ། ཧཾ་ཧལས་བྱུང་བའི་རྣ་རྒྱུན་ཨུ་དང་
པདྨ་ལས་སྐྱེས་པའི་འོད་དཔག་མེད་དཀར་བོ་དཀར་ནག་དམར་བའི་ཞལ་གསུམ་ཕྱག་
དྲུག་གི་གཡས་པ་གསུམ་ན་ཐོ་བ། མདུང༌། རྩེ་གསུམ། གཡོན་པ་གསུམ་ན་པད་དཀར་
འདབ་བརྒྱ་བ་དང་མེ་ལོང་། བགྲང་ཕྲེང་འཛིན་པ་ལ་གོས་དཀར་མོས་འཁྱུད་པ། ཨ་ལས་
བྱུང་བའི་མགུལ་རྒྱན་རི་དང་རིན་པོ་ཆེ་ལས་སྐྱེས་པའི་རིན་འབྱུང་དམར་བོ་དམར་དཀར་
ནག་པའི་ཞལ་གསུམ་ཕྱག་དྲུག་མི་གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་
བཅས་པའི་ཌཱ་མ་རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་བ་འཛིན་
པ་ལ་མཱ་མ་ཀཱིས་འཁྱུད་པ། ཨ་ཨཱ་ལས་བྱུང་བའི་ལག་གདུབ་དང་། ཧ་ཧཱ་ལས་བྱུང་བའི་རྐང་
གདུབ་རྣམས་ལོ་དང་འཁོར་ལོ་ལས་སྐྱེས་པའི་རྣམ་སྣང་སེར་བོ་སེར་དཀར་ནག་པའི་ཞལ་
གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་རྗེ། གཡོན་པ་
གསུམ་ན་དུང་། རྡོ་རྗེ་ལྕགས་སྒྲོག སྒྲ་དང་བཅས་པའི་དྲིལ་བུ་འཛིན་པ་ལ་སྒྲོལ་མས་འཁྱུད་
པ། ཨལས་བྱུང་བའི་སྐ་རགས་ཨི་དང་རལ་གྲི་ལས་སྐྱེས་པའི་དོན་འགྲུབ་ནག་པོ་ནག་
དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རལ་གྲི། གྲི་གུག རྩེ་གསུམ།
གཡོན་པ་གསུམ་ན་ཕུབ། ཐོད་པ། ཁ་ཊཾ་ཀ་དཀར་པོ་འཛིན་པ་ལ་སྤྱན་མས་འཁྱུད་པ། སྟོང་
ཆེན་ཡིག་ལྔ་འདུས་པའི་པཾ་ལས་བྱུང་བའི་ཐལ་ཆེན་ཨོཾ་དང་རྡོ་རྗེ་ལས་སྐྱེས་པའི་རྡོ་རྗེ་སེམས་
དཔའ་སྔོན་པོ་སྔོ་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྱི་
གུག དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ་ལ་རྡོ་རྗེ་
དབྱིངས་ཀྱི་དབང་ཕྱུག་མས་འཁྱུད་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཱཿཐུགས་
ཀར་ཧཱུྃ། ལྟེ་བར་ཧོ། ཐུགས་ཀའི་ཧཱུྃ་ལས་འོད་ཟེར་འཕྲོས་བསྒོམ་པ་དང་འདྲ་བའི་ཡེ་
ཤེས་པ་སྤྱན་དྲངས། ཛཧཱུྃ་བཾ་ཧོ༔ཧི་ར ང་རང་གི་དམ་ཚིག་པ་དང་རོ་མཉམ་པར་གྱུར།
ཨོ་ཨཱ་ཨཱི་རཾ་ཨཱུ་ལཱ་པ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་རྫས་ཀྱི་ལྷ་ལ་
306



བཀའ་སློབ་ཟིན་བྲིས་ཕྱོགས་བསྒྲིགས།
ནོ
ན་
གྱི
ར
དབང་བསྐུར། རིམ་པ་བཞིན་རྡོ་རྗེ་སེམས་དཔའ། འོད་དཔག་མེད། རིན་འབྱུང༌། རྣམ་
སྣང་། དོན་འགྲུབ། མི་བསྐྱོད་པ་རྣམས་ཀྱིས་རྒྱས་བཏབ་པ། ཞུ་བ་ལས་བྱུང་བའི་འཁོར་ལོ་
ལ་སོགས་པའི་རྒྱན་དྲུག་སོ་སོའི་རྣམ་པར་གྱུར་བར་བསམ་ལ། ཨོཾ་ཧཾ་བཛྲ་ཤི་ཏོ་མ་ཎི་ཤི་ར་སི་ཧཱུྃ་
ཕཊ། ཅེས་པས་སློབ་མའི་གཙུག་ཏོར་དུ་ནོར་བུ་སྟེ་གཙུག་ཏོར་གྱི་རྩེ་མོའི་རྒྱུན་གྱི་ནོར་བུ་རུས་པའི་འཁོར་ལོ་དང་
བཅས་པ་བྱིན་ནས།
མི་བསྐྱོད་འཁོར་ལོའི་གཟུགས་ཉིད་ཀྱིས། །ལུས་མཆོག་ལ་ནི་རྣམ་བརྒྱན་ཏེ། །སྲིད་པ་
གསུམ་དུ་འཁོར་ལོ་བསྐོར། །ལུས་མཆོག་ལ་གནས་ཆུ་རྒྱུན་ཏེ། །གཅིག་ཆར་ཆོས་ཀྱི་འཁོར་
ལོ་བསྐོར། །འགྲོ་བའི་དོན་ཆེན་བྱེད་པར་འགྱུར། །ཞེས་བརྗོད། དེ་ནས། ཨོཾ་ཧཾ་ཧབཱ་མ་དཀྟི ཎ་
ཀཎྜ་ཡོར་བཛྲ་ཀུཎྜ་ལེ་ཧཱུྃཧཱུྃ་ཕཊ་ཕཊ། ཅེས་པས་རྣ་བ་གཡོན་གཡས་ལ་རྣ་རྒྱན་བྱིན་ལ་ དང་ག་མེད་
རྣ་ཆའི་གཟུགས་ཉིད་ཀྱིས། རྣ་བ་ངག་ལ་རྣམ་བརྒྱན་ཏེ། །སྲིད་པ་གསུམ་ལ་ཆགས་པར་
བྱ། །དེ་ཡིས་འགྲོ་བའི་དོན་བྱེད་འགྱུར། །ཞེས་བརྗོད། དེ་ནས། ཨོ་ཀཎ་ཥཱ་བཛྲ་ཀ ཎ་ཊི་ཀེ་ཧཱུྃ།
ཧཱུྃ་ཕཊ། ཅེས་མགྲིན་པར་མགུལ་རྒྱན་བྱིན་ལ། རིན་ཆེན་མགུལ་རྒྱན་གཟུགས་ཉིད་ཀྱིས། །བདག་
གི་མགུལ་བ་རྣམ་བརྒྱན་ཏེ། །འགྲོ་འདི་རོ་ཡིས་བཏུལ་བྱས་ནས། །འགྲོ་བ་ཆུ་བཞིན་འཇུག་
པར་གྱུར། །ཞེས་བརྗོད། དེ་ནས་ ཨོ་ཨ་ཨཱ་བཱ་མ་དཀི་ཎ་ཀ་ར་ཡོར་བཛྲ་ཏུ་ཙ་ཀོ་ཧཱུྃ་ཧཱུྃ་ཕཊ་ཕཊ།
ཅེས་པས་ལག་པ་གཉིས་ལ་ལག་གདུབ་དང་། ཨོཾ་ཧ་ཧཱ་བཱ་མ་དཀླུ་ཎ་པཱ་ད་ཡོར་བཛྲ་རཱུ་པུ་ར་ཧཱུཾ་ཧཱུཾ་
ཕཊ་ཕཊ། ཅེས་པས་རྐང་བ་གཉིས་ལ་རྐང་གདུབ་བྱིན་ལ། རྣམ་སྣང་ལག་གདུབ་གཟུགས་ཉིད་ཀྱིས། །
ལག་པ་དག་ལ་རྣམ་བརྒྱན་ཏེ། །འགྲོ་བའི་དོན་དུ་འཇུག་བྱས་ནས། །སྐྱེ་བ་ས་ལྟར་བརྟན་
པར་འགྱུར། །ཞེས་བརྗོད། དཀྱིལ་ཆོག་ལས་དངོས་སུ་མ་ཐོན་ཀྱང་རྐང་གདུབ་སྟེར་བའི་ཚེ། རྣམ་སྣང་
རྐང་གདུབ་གཟུགས་ཉིད་ཀྱིས། །རྐང་བ་དག་ལ་རྣམ་བརྒྱན་ཏེ། །ཞེས་སོགས་བརྗོད་པར་སྔགས་
འཆང་དགེ་འདུན་བཀྲ་ཤིས་ཀྱིས་གསུངས། དེ་ནས། ཨོཾ་ཨཾ་ཀ་ཁྱོབཛྲ་མེ་ཁ་ལཱ་ཧཱུྃ་ཕཊ། ཅེས་པས་རྐེད་
པར་སྐ་རགས་བྱིན་ཏེ། དོན་ཡོད་སྐ་རགས་ཉིད་ཀྱིས་ནི། །རྐེད་པ་ལ་ནི་རྣམ་བརྒྱན་པ། །འགྲོ་
འདི་རླུང་གིས་བཏུལ་བྱས་ནས། །ཐོགས་མེད་རླུང་གིས་འགྲོ་བ་འདུལ། །ཞེས་བརྗོང་ ཨོ་ཝཾ་
307



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པཉྩ་ཨཱ་ཀ་ར་མ་ཧཱ་ཤུ་རྒྱ་སྭཱ་བྷཱ་ཝ་སརྦ་གེ་བྷསྨ་ཧཱུྃ་ཕཊ། ཅེས་པས་ཐལ་ཆེན་ལུས་ཐམས་ཅད་ལ་བྱུགས་
པར་མོས་ཏེ། དཔྲལ་བར་བྱིན་ལ། བྱང་ཆུབ་སེམས་ཀྱི་རང་བཞིན་གྱི། །ཐལ་བས་ལུས་ལ་རྣམ་
བརྒྱུན་ཏེ། །མཆོག་གི་སྤྱོད་པ་རབ་སྤྱད་ན། །བདེ་བའི་ཡིད་ཀྱིས་འགྲོ་བ་འདུལ། །ཞེས་བརྗོད།
དེ་ནས་འགྲེལ་ཆེན་ལས་རྡོ་རྗེ་མཆོད་ཕྱིར་ཐོགས་གསེར་ཀྱི་རང་བཞིན་ནམ་སྐུད་པའི་རང་བཞིན་ནི་ཚངས་པ་བྱེད་
པའི་སླད་དུ་སྦྱིན་པར་བྱའོ། །ཞེས་ཚངས་པ་སྐུ་རྡོ་རྗེ་བྱིན་གྱིས་རློབས་པའི་དོན་དུ་མཆོད་ཕྱིར་ཐོག ས་སྦྱིན་པར་
གསུངས་པ་བཞིན་ གསེར་རམ་སྐུ་ལས་བྱས་པའི་ཚངས་སྐུད་ལ་རྡོ་རྗེའི་མདུད་པ་གསུམ་ལ་སོགས་པས་བརྒྱན་པ་
བླ་མའི་བཞེས་སུ་མཛད་པ་བཞིན་དུ་བྱས་པ་ལ།
ཨོ་ཨཱ༔ཧཱུཾ་ཧོ་ཧཾ་ཀྵདང་དུང་ཆོས་ཀྱི་ཆུས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་ངང་
ལས་ཨ་ཨཨོཾ་ལས་སྐྱེས་པའི་མཆོད་ཕྱིར་ཐོགས། ཨོ་ལས་འཁོར་ལོ་དཀར་པོ་རྩིབས་བརྒྱད་
པ་ཡོངས་སུ་གྱུར་པ་ལས་སྐུ་རྡོ་རྗེ་དཀར་པོ་དཀར་ནག་དམར་པའི་ཞལ་གསུམ་ཕྱག་དྲུག་
གི་གཡས་པ་གསུམ་ན་འཁོར་ལོ། རྡོ་རྗེ་པདྨ། གཡོན་པ་གསུམ་ན་རལ་གྲི་ དྲིལ་བུ། ནོར་བུ་
འཛིན་པ་ཡུམ་གོས་དཀར་མོ་དམར་མོས་འཁྱུད་པར་གྱུར་པའི་དཔྲལ་བར་ཨོཾ། མགྲིན་
པར་ཨཱཿཐུགས་ཀར་ཧཱུྃ། ལྟེ་བར་ཧོཐུགས་ཀའི་ཧཱུྃ་ལས་འོད་ཟེར་འཕྲོས་བསྒོམ་པ་དང་འདྲ་
བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོཧི་དམ་ཚིག་པ་དང་རོ་མཉམ་པར་གྱུར། ཨོཾ་ཨཱ་
ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་རྫས་ཀྱི་ལྷ་ལ་དབང་
བསྐུར། ཡབ་ལ་འོད་དཔག་མེད་དང་། ཡུམ་ལ་རིན་འབྱུང་གིས་རྒྱས་བཏབ་པ་ཞུ་བ་ལས་
བྱུང་པའི་མཆོད་ཕྱིར་ཐོགས་སུ་གྱུར་བར་བསམས་ལ། ཨོཾ་ཨ་ཨཨོཾ་སརྦ་སཱ་རི་ཀ་ཏྲི་སྭ་ར་སྭ་
བྷཱ་ཝ་བཛྲ་ཡ་དྷོ་པ་བཱི་ཏ་སྐན་དེ་ཧཱུྃ་ཧཱུྃ་ཕཊ་ཕཊ། ཅེས་པས་ཕྲག་པ་ལ་མཆོད་ཕྱིར་ཐོགས་བྱིན། དེ་
ནས། སློབ་མ་རྣམས་ཀྱི་དཔྲལ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ལས་འཁོར་
ལོ་དཀར་པོ་རྩིབས་བརྒྱད་པ་ཡོངས་སུ་གྱུར་པ་ལས། སྐུ་རྡོ་རྗེ་དཀར་པོ་དཀར་ནག་དམར་
པའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། རྡོ་རྗེ། པདྨ། གཡོན་པ་གསུམ་ན་
རལ་གྲི། དྲིལ་བུ། ནོར་བུ་འཛིན་པ་ཤེས་རབ་དང་བཅས་པ་ནམ་མཁའི་ཁམས་གང་བ་
308



བཀའ་སློབ་ཟིན་བྲིས་ཕྱོགས་བསྒྲིགས།
སྤྲོས། སྐུ་རྡོ་རྗེས་གདུལ་བར་བྱ་བའི་སེམས་ཅན་རྣམས་ལ་ཆོས་བསྟན་ནས་སླར་ལོག་སྟེ་
སློབ་མ་རྣམས་ཀྱི་མདུན་དུ་འཁོད་པ་ལ། སྐུའི་རྡོ་རྗེ་འཛིན་པས་འདི་ལ་དབང་བསྐུར་དུ་
གསོལ་ཞེས་གསོལ་བ་བཏབ་པས་སྐུའི་རིགས་ཀྱི་ལྷ་མོ་རྣམས་ཀྱིས་བདུད་རྩིའི་བུམ་པས།
ཨོ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་དབང་བསྐུར་ཞིང་བཀྲུས་ནས་དཔྲལ་
བར་ཟླ་བའི་དཀྱིལ་འཁོར་ལ་སྐུ་རྡོ་རྗེ་རྣམས་ཞུགས་པར་གྱུར་བར་བསམ་ནས། དཔལ་ལྡན་
སྐུ་ཡི་རྡོ་རྗེ་འཛིན། །རྡོ་རྗེ་མི་ཕྱེད་གསུམ་བསྒོམས་པས། །སྐུ་ཡི་རྡོ་རྗེ་ཅན་གྱི་ནི། །བྱིན་རླབས་
གནས་སུ་དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་
ཕྱེད་གསུམ་བསྒོམས་པས། །སྐུ་ཡི་རྡོ་རྗེ་ཅན་གྱིས་ནི། །བྱིན་རླབས་གནས་སུ་དེང་བདག་
མཛོད། །ཅེས་གློ་ཀ་གཉིས་སློབ་མ་རྗེས་ཟློས་ཀྱི་སྒོ་ནས་ བརྗོང་ཅིང་། སློབ་མའི་ལུས་དང་སྐུ་རྡོ་རྗེ་རོ་
མཉམ་པར་གྱུར་བར་བསམས་ནས། ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་
པའི་རྗེས་ཟློས་བྱས་ནས་སྐུ་རྡོ་རྗེའི་ང་རྒྱལ་འཛིན་དུ་གཞུག དེ་ནས་འགྲེལ་ཆེན་ལས། མེ་ཏོག་ལྷུང་བའི་དབང་
གིས་ཕྱག་རྒྱུ་རྣམ་པར་དག་པ་ད བང་བསྐུར་པ་ཉིད་སྦྱིན་པར་བྱ་བ་ནི་གསུང་གི་རྡོ་རྗེ་རྣམ་པར་དག་པ་བྱེད་པའི་
སླད་དུ་སྟེ། དབང་ཕྱུག་ཆེན་པོ་བྱེད་པའི་སླད་དུའོ། །ཞེས་གསུང ས་པ་ལྟར། དབང་ཕྱུག་ཆེན་པོ་གསུང་རྡོ་རྗེར་
བྱིན་གྱིས་རློབས་པའི་དོན་དུ། རིགས་ལྔའི་ཕྱག་མཚན་བསངས་སྦྱངས། སྟོང་པའི་ངང་ལས་ཨ་ཨི་རྀ་ཨུ་
ལ་ལས་རིམ་པ་བཞིན་དུ་སྐྱེས་པའི་རྡོ་རྗེ་དང་། རལ་གྲི་དང་། རིན་པོ་ཆེ་དང་། པདྨ་དང་།
འཁོར་ལོ་རྣམས་ཨཱལས་པདྨ་དམར་པོ་འདབ་མ་བརྒྱད་པ་ཡོངས་སུ་གྱུར་བ་ལས། གསུང་
རྡོ་རྗེ་དམར་བོ་དམར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་པདྨ།
རྡོ་རྗེ། འཁོར་ལོ། གཡོན་པ་གསུམ་ན་ནོར་བུ། དྲིལ་བུ། རལ་གྲི་འཛིན་པ། ཡུམ་མཱ་མ་ཀཱི་
དཀར་མོས་འཁྱུད་པར་གྱུར་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ལྟེ་བར་
ཧོ༔ ཐུགས་ཀའི་ཧཱུྃ་ལས་འོད་ཟེར་འཕྲོས་བསྒོམས་པ་དང་འདྲ་པའི་ཡེ་ཤེས་པ་སྤྱན་དྲངས།
ཛ༔ཧཱུྃ་བཾ་ཧོ༔ཧི་དམ་ཚིག་པ་དང་རོ་མཉམ་པར་གྱུར། ཨོཾ་ཨཱ་ཨཱི་རཾ་ཨུ་ལཾ་པཉྩ་དྷཱ་ཏུ་བི་ཤོ་དྷ་
ནི་སྭཱ་ཧཱ། ཞེས་ཡུམ་རྣམས་ཀྱིས་དབང་རྫས་ཀྱི་ལྷ་ལ་དབང་བསྐུར། ཡབ་ལ་རིན་འབྱུང་
309



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་། ཡུམ་ལ་འོད་དཔག་མེད་ཀྱིས་རྒྱས་བཏབ་པ་ཞུ་བ་ལས་བྱུང་བའི་ཕྱག་མཚན་རྣམས་
སུ་གྱུར་བར་བསམས་ཏེ། མི་བསྐྱོད་པའི་རིགས་ལ། ཨོཾ་ཨཀྟ་ཧྥུ་ཧཱུྃ་ཧཱུྃ་ཕཊ། ཅེས་པས་རྡོ་རྗེ་དང་།
དོན་གྲུབ་ཀྱི་རིགས་ལ། ཨོཾ་ཨ་མོ་གྷ་སིདྡྷི་ཧཱུྃ་ཧཱུྃ་ཕཊ། ཅེས་པས་རལ་གྲི་དང་། རིན་འབྱུང་གི་རིགས་ལ། ཨོཾ་
རད་ན་སཾ་བྷ་ཝ་ཧུཾ་ཧཱུྃ་ཕཊ། ཅེས་པས་རིན་པོ་ཆེ་དང་། འོད་དཔག་མེད་ཀྱི་རིགས་ལ། ཨོཾ་ཨ་མི་ཏཱ་བྷ་ཝ་
ཧུཾ་ཧཱུྃ་ཕཊ། ཅེས་པས་པདྨ་དང་། རྣམ་སྣང་གི་རིགས་ལ། ཨོ་བི་རོ་ཙ་ན་ཧུ་ཧཱུྃ་ཕཊ། ཅེས་པས་འཁོར་ལོ་སྦྱིན།
དེ་ནས། སློབ་མ་རྣམས་ཀྱི་མགྲིན་པར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཨཱཿལས་
པདྨ་དམར་པོ་འདབ་མ་བརྒྱད་པ་ཡོངས་སུ་གྱུར་པ་ལས་གསུང་རྡོ་རྗེ་དམར་པོ་དམར་
དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་པདྨ། རྡོ་རྗེ་འཁོར་ལོ། གཡོན་
པ་གསུམ་ན་ནོར་བུ། དྲིལ་བུ། རལ་གྲི་འཛིན་པ་ཤེས་རབ་དང་བཅས་པ་ནམ་མཁའི་ཁམས་
གང་བ་སྤྲོས། གསུང་རྡོ་རྗེས་གདུལ་བར་བྱ་བའི་སེམས་ཅན་རྣམས་ལ་ཆོས་བསྟན་ནས་
སླར་ལོག་སྟེ་སློབ་མ་རྣམས་ཀྱི་མདུན་དུ་འཁོད་པ་ལ། གསུང་གི་རྡོ་རྗེ་འཛིན་པས་འདི་ལ་
དབང་བསྐུར་དུ་གསོལ། ཞེས་གསོལ་བ་བཏབ་པས། གསུང་གི་རིགས་ཀྱི་ལྷ་མོ་རྣམས་ཀྱིས་བདུད་
རྩིའི་བུམ་པས་ཨོ་ཨཱ་ཨཱི་རཾ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་དབང་བསྐུར་ཞིང་བཀྲུས་
ནས་མགྲིན་པར་ཉི་མའི་དཀྱིལ་འཁོར་ལ་གསུང་རྡོ་རྗེ་རྣམས་ཞུགས་པར་གྱུར། དཔལ་
ལྡན་གསུང་གི་རྡོ་རྗེ་འཛིན། །རྡོ་རྗེ་མི་ཕྱེད་གསུམ་བསྒོམས་པས། །གསུང་གི་རྡོ་རྗེ་ཅན་གྱིས་
ནི། །བྱིན་བརླབས་གནས་སུ་དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་
རྣམས། །རྡོ་རྗེ་མི་ཕྱེད་གསུམ་བསྒོམས་པས། །གསུང་གི་རྡོ་རྗེ་ཅན་གྱི་ནི། །བྱིན་བརླབ་གནས་
སུ་དེང་བདག་མཛོད། །ཅེས་ཤོ་ལོ་ཀ་གཉིས་རྗེས་ཟློས་བྱ། དེ་ནས། སློབ་མའི་ངག་དང་གསུང་རྡོ་
རྗེ་རོ་མཉམ་པར་གྱུར་བར་བསམས་ནས། ཨོཾ་སརྦ་ཏ་ཐཱ་ག་ཏ་ཝ་ཀ་བཛྲ་སྭ་བྷཱ་ཝ་ཨཱཏྨ་ཀོཉ་
ཧཾ། ཞེས་རྗེས་ཟློས་བྱས་ནས་གསུང་གི་ང་རྒྱལ་འཛིན་དུ་གཞུག་དེ་ནས་འགྲེལ་ཆེན་ལས་དར་དཔྱངས་ཅོད་པན་
སྦྱིན་པར་བྱ་བ་ནི་ཁྱབ་འཇུག་བྱེད་པའི་སླད་དུ་སྟེ་ཐུགས་རྗེའི་བྱེད་པའི་སླད་དུའོ། །ཞེས་གསུང་པ་ལྟར། ཁྱབ་
འཇུག་ཐུགས་རྡོ་རྗེར་བྱིན་གྱིས་བརླབ་པའི་སླད་དུ་དར་དཔྱངས་བསངས་སྦྱངས། སྟོང་བའི་ངང་ལས་ཨོཾ་
ངོ
རྗེ
310



བཀའ་སློབ་ཟིན་བྲིས་ཕྱོགས་བསྒྲིགས།
ལས་སྐྱེས་པའི་དར་དཔྱངས་དང་སྟོང་ཆེན་ཡི་གེ་ལྔ་འདུས་པའི་ཧཱུྃ་ལས་སྐྱེས་པའི་ཅོད་པན་
ཧཱུཾ་ལས་རྡོ་རྗེ་རྩེ་ལྔ་བ་ནག་པོ་ཡོངས་སུ་གྱུར་པ་ལས་ཐུགས་རྡོ་རྗེ་ནག་པོ་ནག་དམར་དཀར
པའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། འཁོར་ལོ། པདྨ། གཡོན་པ་གསུམ་
ན་དྲིལ་བུ། རལ་གྲི། ནོར་བུ་འཛིན་པ་ཡུམ་སྤྱན་མ་སེར་མོས་འཁྱུད་པར་གྱུར་པའི་དཔྲལ་
བར་ཨོཾ། མགྲིན་པར་ཨཱཿཐུགས་ཀར་ཧཱུྃ། ལྟེ་བར་ཧོ༔ ཐུགས་ཀའི་ཧཱུཾ་ལས་འོད་ཟེར་འཕྲོས་
བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛ༔ཧཱུྃ་བཾ་ཧོ༔ཧི་དམ་ཚིག་པ་དང་རོ་
མཉམ་པར་གྱུར། ཨོཾ་ཨཱ་ཨཱི་རཾ་ཨཱ་ལཱ་པཉྩ་དྷཱ་ཏུ་བི་ཤོ་དྷ་ནི་སྭཱ་ཧཱ། ཞེས་ཡུམ་རྣམས་ཀྱིས་དབང་
རྫས་ཀྱི་ལྷ་ལ་དབང་བསྐུར་ཡབ་ལ་དོན་གྲུབ་དང་། ཡུམ་ལ་རྣམ་སྣང་གིས་རྒྱས་བཏབ་པ་
ཞུ་བ་ལས་བྱུང་བའི་དར་དཔྱངས་དང་ཅོད་པན་དུ་གྱུར་བར་བསམས་ལ། ཨོཾ་ཨོཾ་བཛྲ་བཊྚ་
ཨུ་ར་དྷེ་ཧཱུྃ་ཕཊ། ཅེས་པས་དར་དཔྱངས་དང་། ཨོཾ་ཧཾ་བཛྲ་ཤི་རོ་མ་ཎི་ཤི་ར་སི་ཧཱུྃ་ཕཊ། ཅེས་པས་རོང་
པན་སྦྱིན། རུས་རྒྱན་གྱོན་ཡོང་པ་རྣམས་ལ་ལག་ཏུ་ག ཏུང་ཅིང་མེད་པ་རྣམས་ལ་སྒྲོན། དེ་ནས། སློབ་མ་རྣམས་
ཀྱི་སྙིང་གར་ཐིག་ལེ་ལས་སྒྲ་གཅན་གྱི་དཀྱིལ་འཁོར་སྔོན་པོའི་སྟེང་དུ་ཧཱུཾ་ལས་རྡོ་རྗེ་རྩེ་ལྔ་བ་
ནག་པོ་ཡོངས་སུ་གྱུར་པ་ལས་ཐུགས་རྡོ་རྗེ་ནག་པོ་ནག་དམར་དཀར་བའི་ཞལ་གསུམ་ཕྱག་
དྲུག་གི་གཡས་པ་གསུམ་ན་རྡོ་རྗེ། འཁོར་ལོ། པདྨ། གཡོན་པ་གསུམ་ན་དྲིལ་བུ་རལ་གྲི།
ནོར་བུ་འཛིན་པ་ཤེས་རབ་དང་བཅས་པ་ནམ་མཁའི་ཁམས་གང་བ་སྤྲོས། ཐུགས་རྡོ་རྗེས་
འདུལ་བར་བྱ་བའི་སེམས་ཅན་རྣམས་ལ་ཆོས་བསྟན་ནས་སླར་ལོག་སྟེ་སློབ་མ་རྣམས་ཀྱི་
མདུན་དུ་འཁོད་པ་ལ་ཐུགས་ཀྱི་རྡོ་རྗེ་འཛིན་པས་འདི་ལ་དབང་བསྐུར་དུ་གསོལ། ཞེས་གསོལ་
བ་བཏབ་པས། ཐུགས་ཀྱི་རིགས་ཀྱི་ལྷ་མོ་རྣམས་ཀྱིས་བདུད་རྩིའི་བུམ་པས་ཨོ་ཨཱ་ཨཱི་རཾ་ཨཱུ་རྀ་
པཉྩ་དྷཱ་ཏུ་བི་ཤོ་དྷ་ནི་སྭཱཧཱ། ཞེས་དབང་བསྐུར་ཞིང་བཀྲུས་ནས་སྙིང་གར་སྒྲ་གཅན་གྱི་
དཀྱིལ་འཁོར་ལ་ཐུགས་རྡོ་རྗེ་རྣམས་ཞུགས་པར་གྱུར། དཔལ་ལྡན་ཐུགས་ཀྱི་རྡོ་རྗེ་འཛིན། །
རྡོ་རྗེ་མི་ཕྱེད་གསུམ་བསྒོམས་པས། །ཐུགས་ཀྱི་རྡོ་རྗེ་ཅན་གྱི་ནི། །བྱིན་རླབས་གནས་སུ་
དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་
311



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྒོམས་པས། །ཐུགས་ཀྱི་རྡོ་རྗེ་ཅན་གྱི་ནི། །བྱིན་རླབས་གནས་སུ་དེང་བདག་མཛོད། །སློབ་
མས་རྗེས་ཟློས་བྱ། སློབ་མའི་སེམས་དང་ཐུགས་རྡོ་རྗེ་རོ་མཉམ་པར་གྱུར་པར་བསམས་ནས། ཨོ་
སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་རྗེས་ཟློས་བྱས་ནས་ཐུགས་ཀྱི་ང་རྒྱལ་འཛིན་དུ་
གཞུག སློབ་མ་དང་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་རྡོ་རྗེ་གསུམ་
དབྱེར་མི་ཕྱེད་པ་རྡོ་རྗེ་འཛིན་པའི་ངོ་བོར་གྱུར་བར་བསམས་ལ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝ་
ཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་རྗེས་ཟློས་བྱས་ནས། ང་རྒྱལ་འཛིན་དུ་གཞུག དེ་ནས་སློབ་མ་ལ།
ཚངས་པ་སྐུ་ཡི་རྡོ་རྗེ་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་ཐུགས་ཀྱི་རྡོ་རྗེ་འཛིན། །
དེ་ཡང་ཁྱབ་འཇུག་རྫུ་འཕྲུལ་ཆེ། །རྡོ་རྗེ་སློབ་དཔོན་ཞེས་དང་། གཙུག་ཕུད་ཕུད་བུ་ལྕང་ལོ་
ཅན། །རལ་པ་མུཉྫ་ཅོད་པན་ཐོགས། །གདོང་ལྔ་ཟུར་ཕུད་ལྔ་དང་ལྡན། །ཟུད་ཕུད་ལྔ་བ་མེ་
ཏོ ག་ཐོད། །ཅེས་བརྗོད་ཅིང་དེ་དག་གི་དོན་བཤད། དེ་ལྟར་དུས་ཀྱི་འཁོར་ལོའི་དཀྱིལ་འཁོར་དུ་
དབང་ཡོངས་སུ་རྫོགས་པར་བསྐུར་བའི་རྡོ་རྗེ་སློབ་དཔོན་ནི་དཀྱིལ་འཁོར་ཐམས་ཅད་དུ་
དབང་བསྐུར་བར་འགྱུར་ཞིང་། རྒྱུད་ཐམས་ཅད་ཀྱི་སྟོན་པ་བོ་དང་། སྔགས་ཐམས་ཅད་ཀྱི་
རྗེས་སུ་གནང་བ་སྦྱིན་པ་བོ་དང་། དངོས་གྲུབ་ཐམས་ཅད་ཀྱི་སྒྲུབ་པ་བོར་འགྱུར་རོ། །ཞེས་
བརྗོད་པར་བྱ།
གསུམ་པ། སློབ་དཔོན་གྱི་དམ་ཚིག་ནི། འདིར་སྟོན་པ་བོའི་དབང་ལ་མངོན་པར་
དབང་བསྐུར་བའི་དགེ་སློང་ངམ། དགེ་ཚུལ་ལམ། ཁྱིམ་པའི་གཡོག་ལ་སོགས་པའི་ཆོས་
དང༌། ཁྱིམ་པའི་ཆོས་མི་བྱའོ། །གལ་ཏེ་རལ་གྲི་དང་། སྣག་ཚ་དང་ཚོང་ལ་སོགས་པ་བྱེད་
ན་དེའི་ཚེ་བཀའ་བཅག་པར་འགྱུར་ཞིང་། བཀའ་བཅག་པ་ལས་མནར་མེད་པར་འགྲོ་
བར་འགྱུར་ཏེ། སློབ་དཔོན་གྱི་ཆོས་རྣམ་པར་བ ཤིག་པའི་ཕྱིར་རོ། །
ཞེས་པའི་དམ་ཚིག་བསྒྲགས་ལ། དེ་ནས་བླ་མའམ་ལས་ཀྱི་རྡོ་རྗེས། སློབ་མའི་སྟེང་དུ་གདུགས་བཟུང་། སློབ་
མས་ཐལ་མོ་སྦྱར་ཏེ། དཀྱིལ་འཁོར་ལ་གཡས་སྐོར་ལན་གསུམ་བྱས་རྗེས་ཤར་སྒོ་ནས་ཕྱག་འཚལ་ཏེ། མགོ་མ་
བཏེགས་པར་གནས་པ་ལ་སློབ་དཔོན་གྱིས། རྒྱུད་རྣམས་འཛིན་པར་འགྱུར་པ་ཡི། །སློབ་མ་འདི་ནི་
312



བཀའ་སློབ་ཟིན་བྲིས་ཕྱོགས་བསྒྲིགས།
ཕུལ་བ་ལགས། །ཞེས་བརྗོད་དེ། གཙོ་བོ་ལ་གསོལ་བ་གདབ་པར་བྱ། དེ་ནས་གདུགས་གཞན་དུ་བཞག་ནས།
སློབ་མ་དབང་གྲལ་དུ་འཁོད་པ་ལ། ད་ནི་ཁྱོད་ཉིད་དཀྱིལ་འཁོར་གྱི། །སློབ་དཔོན་སྔགས་དང་རྒྱུད་
འཛིན་པར། །སངས་རྒྱས་བྱང་ཆུབ་སེམས་དཔའ་དང་། །ལྷ་རྣམས་དག་ཀྱང་དགོངས་པར་
འགྱུར། །སེམས་ཅན་རྣམས་ལ་བརྩེ་དོན་དུ། །ཁྱེད་ཀྱིས་དཀྱིལ་འཁོར་ཆོ་ག་བཞིན། །རབ་
ཏུ་འབད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་ལ་སྦྱོར། །མཆོག་ཏུ་གསང་བ་དམ་པ་ཡི། །
དཀྱིལ་འཁོར་མཐོང་ཞིང་ཞུགས་པ་ཡིས། །སྡིག་པ་ཀུན་ལས་ངེས་པར་གྲོལ། །དེ་རིང་ཁྱེད་
རྣམས་བདེ་བར་གནས། །བདེ་ཆེན་ཐེག་པ་འདི་ལ་ནི། །ཕྱིན་ཆད་འཆི་བ་ཁྱོད་ལ་མེད། །
སྲིད་པའི་སྡུག་བསྔལ་ལས་ཁྱོད་འདས། །སྲིད་པ་ཤིན་ཏུ་མཐའ་འགྲུབ་ཕྱིར། །སངས་རྒྱས་
རྡོ་རྗེ་ཅན་ཀུན་གྱིས། །དེ་རིང་ཚེ་ལྡན་དབང་བསྐུར་ཏེ། །ཁམས་གསུམ་རྒྱལ་སྲིད་ཆེན་པོ་
ཡི། །བདག་པོ་ཉིད་དུ་ཁྱོད་ངེས་སོ། །འདོད་ཆགས་བྲལ་བ་ལྟ་བུའི་སྡིག །ཁམས་གསུམ་ན་
ནི་གཞན་མེད་དོ། །དེ་བས་འདོད་ལ་ཆགས་བྲལ་ཉིད། །ཁྱོད་ཀྱིས་ནམ་ཡང་མི་བྱའོ། །འདོད་
པ་ཀུན་ལ་ཉེར་སྤྱོད་པས། །གང་ལའང་འཇིགས་མེད་རོལ་བར་གྱིས། །ཤ་ལྔ་བདུད་རྩི་ལྔ་
བཟའ་བྱ། །འདི་ལས་གཞན་ཡང་དམ་ཚིག་བསྲུང་། །སྲོག་ཆགས་གསད་པར་མི་བྱ་ཞིང་། །
བུད་མེད་རིན་ཆེན་ཡོངས་མི་སྤོངས། །སློབ་དཔོན་གསད་པར་མི་བྱ་སྟེ། དམ་ཚིག་ཤིན་ཏུ་
འདའ་བར་དཀའ། །ཤེས་རབ་ཐབས་ཀྱི་བསམ་པ་ཡིས། །མི་བྱ་ཅུང་ཟད་ཡོད་མ་ཡིན། །མ་
འཇིགས་ཁྱོད་ལ་སྡིག་པ་མེད། དེ་བཞིན་གཤེགས་པའི་གསུང་ཇི་བཞིན། །གཞན་ཡང་ཆོ་
ག་ཇི་ལྟ་བ་བཞིན་དབང་བསྐུར་བ་ལ་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ཀྱིས་རྟག་ཏུ་དགོངས་ཤིང་བྱིན་གྱིས་བརླབ་པར་འགྱུར་རོ། །ཞེས་བརྗོད་ལ་དབུགས་
དབྱུང་ངོ་། །དེ་ནས་སློབ་མས། གཙོ་བོས་ཇི་ལྟར་བཀའ་བསྩལ་བ། །དེ་དག་ཐམས་ཅད་བདག་གིས་
བགྱི། །ཞེས་ལན་གསུམ་བརྗོད་པའི་རྗེས་སུ། དེང་བདག་སྐྱེ་བ་འབྲས་བུར་བཅས། །བདག་གི་གསོན་
པའང་འབྲས་བུ་ཡོད། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་དེང་
བདག་གྱུར། །ཅེས་བརྗོད་དེ་མཎྜལ་དང་ཕྱག་སོགས་བྱའོ། །
313



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེ་རིང་ནི་ཉིན་རྗེས་མ་ཡིན་ལ་རྡོ་རྗེ་སློབ་དཔོན་བདག་པོ་ཆེན་པོའི་དབང་འདིའི་
སྐབས་སུ་དཀྱིལ་འཁོར་ལ་བསྐོར་བ་བྱས། ཐམས་ཅད་ཀྱིས་སྨོན་ལམ་དང་གསོལ་བ་ལྷན་
གཅིག་ཏུ་བཏབ་ན། རྡོ་རྗེ་སློབ་དཔོན་གྱིས་སློབ་མ་འདི་ཚོ་ཐམས་ཅད་དཀྱིལ་འཁོར་གྱི་
ལྷ་ཚོགས་ལ་ཕུལ་ནས། ཇི་སྲིད་བྱང་ཆུབ་མ་ཐོབ་ཀྱི་བར་དུ་རྗེས་སུ་འཛིན་པའི་སྐྱབས་
སྨོན་བྱེད་རྒྱུ་དེ་འདྲ་རེད། བསྐོར་བ་བྱེད་པ་ལ་ཡང་སྔོན་ཆད་བླ་མ་ལ་ལས་སྐོར་བ་རིང་
ཐུང་མེད་པ་གསུམ་བྱེད་པའི་ཕྱག་ལེན་ཡོད་པ་བཤད་རྒྱུ་ཡོད། འོན་ཀྱང་ཁོང་པཎ་ཆེན་
ཐམས་ཅད་མཁྱེན་པ་དང་། ཨ་ལགས་རྡོ་རྗེ་འཆང་རྣམ་གཉིས་ཀྱི་ཕྱག་ལེན་ལ་བསྐོར་བ་
རིང་ཐུང་མི་གཅིག་པ་གསུམ་མཛད་བཞིན་ཡོད། དེ་ནི་སྐུའི་དཀྱིལ་འཁོར་ལ་སྐོར་བ་རིང་
བོ་གཅིག གསུང་གི་དཀྱིལ་འཁོར་ལ་བསྐོར་བ་འབྲིང༌། ཐུགས་ཀྱི་དཀྱིལ་འཁོར་ལ་བསྐོར་
བ་ཐུང་ངུ་སྟེ། དཔལ་དུས་ཀྱི་འཁོར་ལོའི་དཀྱིལ་འཁོར་རིམ་པ་གསུམ་ལ་བསྐོར་བ་གསུམ་
བྱས་པའི་དམིགས་པ་འཛིན་དགོས། དེ་རིང་རྡོ་རྗེ་སློབ་དཔོན་གྱིས་སློབ་མ་རྣམས་རང་གི་
སྲས་སུ་བསྐྲུན་ཏེ་རྒྱལ་སྲིད་གཏོད་དགོས་པས། འདིའི་སྐབས་སུ་སྟེགས་བུ་མི་གཅིག་པ་
གསུམ་བྱས་ནས། ཕྱག་བཞེས་ལ་དགེ་སློང་རྡོ་རྗེ་འཛིན་པ་གཅིག་དང་། དགེ་ཚུལ་རྡོ་རྗེ་
འཛིན་པ་གཅིག ཁྱིམ་པ་རྡོ་རྗེ་འཛིན་པ་གཅིག་ཏེ་རྡོ་རྗེ་འཛིན་པ་གསུམ་གྱིས་ཐམས་ཅད་ཀྱི་
ཚབ་བྱེད་ཀྱི་ཡོད་པ་རེད། དགེ་སློང་གི་གདན་ཁྲི་མཐོ་བ་ཞིག་དང་། དགེ་ཚུལ་གྱི་གདན་
ཁྲི་དེ་ལས་དམའ་བ་དང༌། ཁྱིམ་པ་དེ་ལས་དམའ་བ་བྱེད་པ་ནི་ཆོས་འདུལ་བ་ནི་སངས་
རྒྱས་བཅོམ་ལྡན་འདས་ཀྱི་དོད་དང་། དགེ་སློང་ནི་དགེ་འདུན་གྱི་སྡེའི་གཙོ་བོ་ཡིན་པས།
བསྟན་པའི་འཇུག་རིམ། བསླབ་པའི་གོ་རིམ་ཤེས་པའི་དོན་དུ་རེད། །
རུས་རྒྱན། བདག་གི་རུས་རྒྱན་འདི་གུང་ཐང་ཁྲི་ཆེན་དགེ་འདུན་ཕུན་ཚོགས་ཀྱིས་
སྡེ་བ་གཞུང་གི་རྟེན་ཁྲོད་ནས་བླངས་པའི་གྲུབ་ཆེན་ན་རོ་བའི་མི་རུས་ལས་གྲུབ་པའི་
རུས་རྒྱན་དངོས་ཡིན་པས། ང་རང་ལ་ནུས་པ་མེད་ཀྱང་རྟེན་འགངས་ཆེན་ཡིན་པས་ཁྱེད་
ཚོ་ལ་དངོས་གྲུབ་ཐོབ་རྒྱུ་རེད་བསམ་པའི་ཀུན་སློང་གིས་རུས་རྒྱན་འདི་གྱོན་པ་ཡིན། རུས་
314



བཀའ་སློབ་ཟིན་བྲིས་ཕྱོགས་བསྒྲིགས།
རྒྱན་འདིའི་བྱུང་ཚུལ་ནི། ཁྲི་ཆེན་དགེ་འདུན་ཕུན་ཚོགས་ཚང་ཁོང་སྐབས་དེར་དགའ་
ལྡན་ཁྲིའི་འགན་གཟུར་རྗེས་མདོ་སྨད་དུ་ཕེབས་པའི་ཐུགས་འདུན་ཡོད་ཀྱང་། ཀུན་མཁྱེན་
རིན་པོ་ཆེས་ཁྱེད་མདོ་སྨད་དུ་འགྲོ་མི་ཉན། འདིར་ངའི་མིང་སྒྲོགས་མི་ལ་དགོས་གསུངས་
པས། ཁོང་མདོ་སྨད་དུ་ཕེབས་མ་ཐུབ་པར་ལྷ་ལྡན་ནས་སྐུ་གཤེགས། སྔོན་དུས་དགའ་ལྡན་
གསེར་ཁྲི་རིམ་བྱོན་སུ་ཡིན་ན་ཞིང་བརྗེས་ཚེ་བཅའ་ལག་དང་གཞིས་ཀ་ཚང་མ་སྡེ་བ་གཞུང་
ལ་སྤྲོད་དགོས། རྗེས་སུ་དེའི་སྤྲུལ་སྐུ་གདན་སར་བཀོད་དེ་བོད་སྡེ་བ་གཞུང་གིས་སྤྲུལ་སྐུ་རུ་
ཁས་བླངས་པ་ན། ད་གཟོད་གཞིས་ཀ་དང་བཅའ་ལག་ཕྱིར་སྤྲོད་པའི་ཕྱག་སྲོལ་ཡོད། འོན་
ཀྱང་རུས་རྒྱན་འདི་ཁྲི་ཆེན་ཁོང་སྐུ་མ་གཤེགས་གོང་དུ་ཐུན་མོང་སྣང་ཚོད་ལ་ཐབས་མཁས་
ཀྱིས་གཉན་རྩེ་དཔོན་སློབ་ལ་གནང་ནས། འདི་ད་རེས་ཁྱེད་ལ་བྱིན་པ་ཡིན། རྗེས་སུ་ཁོང་
ལ་ཕྱིར་འཕྲོད་དགོས་ཞེས་གསུངས། རྗེས་སུ་གུང་ཐང་བསྟན་པའི་རྒྱལ་མཚན་ཚང་མདོ་
སྨད་དུ་ཕེབས་ནས་གཉན་རྩེ་དཔོན་སློབ་ཀྱི་མདུན་ནས་བདེ་མཆོག་གི་དབང་གསན།
སྐབས་དེར་གཉན་རྩེ་དཔོན་སློབ་ཀྱིས་རུས་རྒྱུན་འདི་ཁོང་གི་ཕྱག་ཏུ་ཕུལ་ནས། ཁྱེད་
བདག་པོ་རང་ལ་འཕྲོད་པ་ཡིན་གསུངས་པ་རེད། དེ་ནས་བཟུང་གུང་ཐང་སྐུ་ཕྲེང་རིམ་
བྱོན་བརྒྱུད་ནས་ངའི་ལག་ཏུ་འབྱོར་བ་ཡིན། །
རྡོ་རྗེ་སློབ་དཔོན་གྱི་དམ་ཚིག་བསྒྲགས་པ། འདིར་སྟོན་པ་བོའི་དབང་ལ་མངོན་པར་
དབང་བསྐུར་བའི་དགེ་སློང་ངམ། དགེ་ཚུལ་ལམ། ཁྱིམ་པའི་གཡོག་ལ་སོགས་པའི་ཆོས་
དང་། ཁྱིམ་པའི་ཆོས་མི་བྱའོ། །གལ་ཏེ་རལ་གྲི་དང་། སྣག་ཚ་དང་ཚོང་ལ་སོགས་པ་བྱེད་
ན་དེའི་བཀའ་བཅག་པར་འགྱུར་ཞིང་། བཀའ་བཅག་པ་ལས་ནི་མནར་མེད་པར་འགྲོ་
བར་འགྱུར་ཏེ། སློབ་དཔོན་གྱི་ཆོས་རྣམ་པར་བཤིག་པའི་ཕྱིར་རོ། །འདིའི་སྐབས་སུ་དགེ་
སློང་ངམ་དགེ་ཚུལ་གྱིས་ཁྱིམ་པའི་གཡོག་ལ་སོགས་པའི་ཆོས་དང་ཁྱིམ་པའི་ཆོས་མི་བྱའོ་
ཞེས་པ་གོ་སླ། རལ་གྲི་དང་སྣག་ཚ་གང་ཡིན་ཞེ་ན། དོན་ཅུང་གོ་དཀའ་བ་སྟེ། རལ་གྲི་ཟེར་
བ་དཔེར་ན་མཚོན་ཆ་ལ་སོགས་ཐོགས་ནས་གཞན་ལ་གནོད་པ་བྱེད་པའི་དོན་དང་། སྣག་
ཚ་ཟེར་བ་ནི་གཞན་གྱི་གཡོག་དང་ཡིག་འབྲི་ཚོང་ལ་སོགས་མི་དགེ་བའི་སྡིག་པ་ཐམས་
315



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པོ
ཅད་བྱེད་པ་ལ་དེ་འདྲ་མ་བྱེད་ཅིག་ཅེས་པའོ། །འདི་རྒྱ་གར་གྱི་ལུགས་སྲོལ་ཞིག་ཡིན་ཚོད་
རེད། གང་ལྟར་འདིའི་སྐབས་སུ་རྡོ་རྗེ་སློབ་དཔོན་དུ་གྱུར་སོང་ན་ཁྱིམ་པའི་ཆོས་བྱེད་མི་
རུང་གསུངས་པ་དང་། དེའི་བཀའ་མ་བཅག་པ་དགོས། གལ་ཏེ་བཀའ་བཅག་ན་མནར་
མེད་ལ་སོགས་སུ་སྐྱེ་བར་འགྱུར་དེ་སློབ་དཔོན་གྱི་ཆོས་རྣམ་པར་བཤིག་པའི་ཕྱིར་རོ་ཞེས་
པའི་དོན་ནོ། །
འདིའི་འོག་ཏུ་དཀྱིལ་འཁོར་ལ་སྐོར་བ་བྱེད་པ་ལ། དཀྱིལ་འཁོར་གྱི་འཁོར་ལོ་འདི་
འདྲ་ཞལ་ཕྱེ་རྒྱུ་བྱུང་བ་ཡང་ལས་སླ་བོ་མིན་དེ། ཉིན་མང་བོ་ལ་ས་ཆོག་བླུག་ནས་དཀྱིལ་
འཁོར་བཞེངས་པ་ཡིན། དཔལ་དུས་ཀྱི་འཁོར་ལོའི་དཀྱིལ་འཁོར་འདི་ལྟ་བུ་མིག་མི་མཐོང་
རྒྱུ་བྱུང་ནའང་སྐལ་བ་དང་ལྡན་པར་མ་ཟད། འདིའི་དགེ་བའི་འབྲས་བུ་ལ་བརྟེན་ནས་
སྐྱེ་བ་ཕྱི་མ་རྣམས་སུ་རང་ག་བའི་སྡུག་བསྔལ་ཐམས་ཅད་འདག་ཐུབ་པ་རྒྱུད་རང་ན་
གསུངས་ཡོད། དེས་ན་དེ་རིང་དཀྱིལ་འཁོར་ལ་སྐོར་བ་བྱེད་། རྗེས་སུ་ཁྱེད་རྣམས་ཀྱིས་
དཀྱིལ་འཁོར་དངོས་སུ་མཐོང་ཞིང་མཇལ་ཁ་ཞུའོ། །
སློབ་མ་ལྷར་འབུལ་བ་ནི། དཀྱིལ་འཁོར་ལ་སྐོར་བ་ལན་གསུམ་བྱས་ནས་སློབ་མ་ཁྱེད་
རང་རྣམས་ལྷར་འབུལ་དགོས་པ་ཡིན་པས། ཁྱེད་རང་རྣམས་ཀྱིས་བསམ་པ་རྩེ་གཅིག་ཏུ་
བླ་མ་དང་བཅོམ་ལྡན་འདས་དཔལ་དུས་ཀྱི་འཁོར་ལོ་ངོ་བོ་དབྱེར་མེད་པར་གསོལ་བ་
བཏབ་ན། སྐྱེ་བ་རྗེས་མ་རྣམས་སུ་བྱང་ཕྱོགས་ཤམ་བྷ་ལར་རིགས་ལྡན་དྲག་པོ་འཁོར་
ལོ་ཅན་གྱིས་ཆོས་འཁོར་བསྐོར་བའི་དུས་སུ་འཁོར་དུ་སྐྱེ་རྒྱུ་རེད། དེས་ན་ཁྱེད་རྣམས་
ཀྱིས་བསམ་པ་རྩེ་གཅིག་ཏུ་གསོལ་བ་ཐོབས་དང་། ངས་ཀྱང་ཁྱེད་རྣམས་དཀྱིལ་འཁོར་
པའི་ལྷ་ལ་འབུལ་བ་ཡིན་ནོ། །
དེ་ལྟར་ད་རེས་ཁྱེད་རྣམས་ལ་བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་
གི་རིམ་པ་རྣམས་ཕུལ་ཟིན་པ་ཡིན། འདིའི་སྐབས་སུ་རྒྱུད་ཀྱི་ཚིག་ན། དཀྱིལ་འཁོར་མཐོང་
ཞིང་ཞུགས་པ་ཡིས། །སྡིག་པ་ཀུན་ལས་ངེས་པར་གྲོལ། གསུངས་པ་ལྟར། དཀྱིལ་འཁོར་
འདི་འདྲ་མཐོང་བ་ཙམ་གྱིས་ཀྱང་བསྐལ་བ་དུ་མར་བསགས་པའི་སྡིག་པ་ཐམས་ཅད་
316



བཀའ་སློབ་ཟིན་བྲིས་ཕྱོགས་བསྒྲིགས།
འདག་པར་གསུངས་ན། དེ་རིང་དཀྱིལ་འཁོར་འདི་འདྲ་བཞེངས་པ་ཙམ་དུ་མ་ཟད། ད་
དུང་བརྒྱུད་ལྡན་བླ་མ་དམ་པ་རིམ་པ་བཞིན་རྒྱུན་མ་ཆད་པར་དབང་བཞི་གནང་བ་འདི་
དག་ཐམས་ཅད་ཁྱེད་རང་རྣམས་ལ་ཡོངས་སུ་ཕུལ་ཟིན། འདི་ནི་ཁྱེད་རང་རྣམས་ཀྱི་དད་
པ་དག་སྣང་གི་སྟོབས་དང་། བླ་མ་དཀོན་མཆོག་གི་ཐུགས་རྗེ། ལྷག་པར་དུ་བདག་གི་དྲིན་
ཅན་རྩ་བའི་བླ་མ་དཔལ་དང་བོའི་སངས་རྒྱས་དུས་ཀྱི་འཁོར་ལོ་པཎ་ཆེན་ཐམས་ཅད་
མཁྱེན་ཅིང་གཟིགས་པ་ཆེན་པོ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་
རྣམ་རྒྱལ་མགོན་པོ་དཔལ་བཟང་བོ་མཆོག་གིས་བདག་ལ་དབང་འདིའི་བརྒྱུད་པ་གཏད་
ཡོད་པས། ཁོང་གི་ཐུགས་བདེན་པའི་བྱིན་རླབས་དང་ཐུགས་བསྐྱེད་ཀྱི་མཐུ་ལ་བརྟེན་ཞིང་།
ཁོང་ཉིད་ལ་གསོལ་བ་རྩེ་གཅིག་ཏུ་བཏབ་ནས། ཁྱབ་བདག་རྡོ་རྗེ་སེམས་དཔའ་དང་ངོ༌
བོ་དབྱེར་མ་མཆིས་པ་རྗེ་འཇིགས་མེད་འཕྲིན་ལས་རྒྱ་མཚོ་དང་། ཤིང་བཟའ་རྡོ་རྗེ་འཆང་
ནས་བརྒྱུད་པ་སོགས་ཐམས་ཅད་གཅིག་ཏུ་འདྲེས་ཏེ་བརྒྱུད་ལྡན་བླ་མ་དམ་པ་དེ་ཚོའི་
ཕྱག་ལེན་ཁྱེད་རང་རྣམས་ལ་ལེགས་པར་ཕུལ་ཟིན་པ་ཡིན་ནོ། ། །
ཁ་སང་སོགས་སུ་བཤད་པ་ལྟར། ཐམས་ཅད་པོས་ཆོས་ཕྱོགས་དགེ་ཕྱོགས་སུ་རེམས་
ཤིག ནམ་འཆི་རང་ཚོད་རང་གིས་མི་ཟིན། ཅིས་ཀྱང་ངེས་པར་འཆི་དགོས། ཤི་བའི་འོག་
ཏུ་དཀོན་མཆོག་གསུམ་མ་གཏོགས་སྐྱབས་རེ་ས་གཞན་མེད་པས། མ་ཤི་གོང་ནས་དམ་
ཆོས་རེམས་ལ་གྱིས། །གསུངས་པ་ལྟར་དུ་ཆོས་འདོན་ན་འདོན་དབང་ཡོད་དུས། ཆོས་
སྒྲུབ་པའི་ཆ་རྐྱེན་ལྡན་དུས་འདིར་རང་རང་ཚོས་ཁ་འདོན་དགེ་སྦྱོར་བྱོས། དགེ་སྒྲུབ་སྡིག་
སྤོངས་བྱོས། ལྷག་པར་དུ་བསམ་པ་ཡག་པོ་རེ་ཟུངས་དང་། དཔལ་མགོན་འཕགས་པ་ཀླུ་
སྒྲུབ་ཀྱིས། རྩ་བ་སྨན་ཡིན་ན་ཡལ་ག་དང་ལོ་མ་ཐམས་ཅད་སྨན་ཡིན། རྩ་བ་དུག་ཡིན་ན་
ཡལ་ག་དང་ལོ་མ་ཐམས་ཅད་དུག་ཡིན། ཞེས་གསུངས་ལྟར་དུ། རྩེ་བ་བསམ་པ་མི་ལེགས་
པ། འཇིག་རྟེན་ཆོས་བརྒྱུད་ཀྱི་དབང་དུ་སོང་ན། ཆོས་ཕྲན་ཚེགས་ཤིག་བྱས་ཀྱང་རང་ལ་
ཕན་པ་ཏིལ་འབྲུ་ཙམ་ཡང་མེད་པར་འགྱུར། དེས་ན་ཁྱེད་ཚོ་ཐམས་ཅད་ཀྱིས་དཀར་བོ་
དགེ་བའི་ཕྱོགས་སུ་ཁ་འཁོར། ནག་པོ་སྡིག་པའི་ཕྱོགས་སུ་རྒྱབ་གཏོད། མི་གསད་རྟ་འདེད་
317



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་ཇག་རྐུས་ཁྲམ་གསུམ། རྒྱལ་ཁབ་ཀྱི་ཁྲིམས་དང་འགལ་བའི་བྱ་བ་ལ་སོགས་མ་བྱེད་
དང་། ཁྱེད་ཚོ་སློབ་མ་འདི་འདྲའི་ཁྲི་ཕྲག་མང་བོ་ཞིག་གིས་བདག་བླ་མར་བསྟེན་ན། ང་ལ་
ཡང་དེའི་ཚོད་ཀྱི་སེམས་ན་གདེང་ཚད་ཅུང་ཟད་ཡོད་རྒྱུ་རེད། དུས་རྒྱུན་བསམ་པ་གཞན་
དུ་མ་གཡེང་བར་ང་ལ་རྩེ་གཅིག་གིས་གསོལ་བ་ཐོབས་དང་ཁྱེད་ཚོ་ནམ་ཞིག་འཆི་བའི་ཚེ་
ན་ང་རང་བར་དོའི་ཁམས་སུ་བསུ་བར་ཐོན་ཐུབ་ངེས་ཡིན། རིགས་ལྡན་དྲག་པོ་འཁོར་ལོ་
ཅན་གྱིས་དུས་བཞི་ཕྱི་མའི་རྫོགས་ལྡན་མངོན་དུ་བྱས་ཏེ། བྱང་ཕྱོགས་ཤམ་བྷ་ལར་ཆོས་ཀྱི་
འཁོར་ལོ་སྐོར་བའི་དུས་སུ་རང་ཅག་ཐམས་ཅད་ལྷན་ཅིག་ཏུ་རིགས་ལྡན་གྱི་ཞལ་བཟང་
མཐོང་སྟེ། གསུང་གི་བདུད་རྩི་མྱོང་བ་ལ་བརྟེན་ནས་དཔལ་དུས་ཀྱི་འཁོར་ལོའི་ལམ་གྱི་
རིམ་པ་མཐའ་དག་ཉམས་སུ་བླངས། དེ་ལ་བརྟེན་ནས་མཐར་རྣམ་ཀུན་མཆོག་ལྡན་དང་
བོའི་སངས་རྒྱས་དུས་ཀྱི་འཁོར་ལོའི་གོ་འཕང་ཐོབ་པའི་སྨོན་ལམ་འདེབས་རྒྱུ་ཡིན། །
ད་ཐེངས་དབང་འདིའི་མགོ་བཀྲ་ཤིས་རྔ་མ་ཕུན་སུམ་ཚོགས་པས་མཐར་ཕྱིན་པ་འདི་
སྐྱབས་མགོན་མཆོག་སྤྲུལ་རིན་པོ་ཆེ་ཁོང་གིས་ཐུགས་ཁུར་ཆེན་པོ་གནང་བ་སོགས་ཀྱི་
བཀའ་དྲིན་ཡིན། ཞེས་མཇུག་རྫོགས་པ་ལགས་སོ། །
༼ཞར་བྱུང་ཟིན་བྲིས་འདེབས་པ་བོའི་གཏམ།
དེ་ཡང་ཁྱབ་བདག་དང་བོའི་སངས་རྒྱས་ངུར་སྨྲིག་གར་གྱི་རྣམ་པར་རོལ་བ་སྐྱབས་རྗེ་གུང་ཐང་རིན་པོ་ཆེ་
ཉིད་ཀྱི་ཞལ་སྔ་ནས་དུས་འཁོར་དབང་ཆེན་ཐེངས་བཅུ་བ་གནང་སྐབས་ཀྱི་དབང་བཤད་མན་ངག་བཀའ་སློབ་
ཀྱི་རིམ་པ་མཆོག་དམན་སྐྱེ་བོའི་བློ་དང་འཚམ་པ་འདི་འདྲ་བ་ནི་སྔ་མོ་ཞིག་ནས་ཟིན་བྲིས་སུ་སྤེལ་འདུན་དྲག་པོ་
ཡོད་མོད། འོན་ཀྱང་ལེ་ལོ་སྐྱིད་ལུག་གི་དབང་དུ་སོང་ནས་ཕྱི་བཤོལ་དུ་བཞག་པས། གང་ཉིད་རེ་ཞིག་བདག་ཅག་
ཐ་མལ་གདུལ་བྱའི་སྣང་ངོར་ཐུགས་དགོངས་ཞིང་གཞན་དུ་གཏད་པའི་ཚུལ་མཛད་པ་ན། མྱ་ངམ་གྱི་ཐང་ཆེན་
མུ་མཐའ་མེད་པར་ཨ་མས་བོར་བའི་བུ་ཕྲུག་བཞིན་མགོན་མེད་སྐྱབས་མེད་དུ་གྱུར་པས་སེམས་སྐྱོ་གདུངས་
དྲག་པོའི་ངང་མིག་ནས་མཆི་མ་དབང་མེད་དུ་འཐོར་བཞིན་ཟིན་བྲིས་བགྱིས་ཏེ་མཆོད་སྤྲིན་དུ་བསྟར་བ་འདིས་
ཀྱང་། བདག་སོགས་མ་གྱུར་སེམས་ཅན་ཐམས་ཅད་ཀུན། །བརྩེ་ཆེན་ཐུགས་རྗེས་ནམ་ཡང་མི་འདོར་ཞིང་། །མ་
འོངས་བྱང་ཕྱོགས་ཤམྦྷ་ལ་ཉིད་དུ། །གང་གི་འཁོར་གྱི་ཐོག་མར་སྐྱེ་བར་ཤོག །དགེ་གྱུར་ཅིག ༽
318



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །བདེ་མཆོག་རབ་འབྱམས་ཀྱི་དབང་གི་སྐབས་ཀྱི་
བཀའ་སློབ་བཞུགས་སོ། ། །
ཁོང་གི་ཉིན་ཐོ་ལས་འདིའི་སྐོར་ལ། ༡༩ ༩ ༥ ལོའི་སྤྱི་ཟླ་༦པའི་ཚེས་༢༧ཉིན་བླ་བྲང་ལ་ཡོང་། ཚེས་༢༨ ཉིན་
མི་ཏྲིའི་ལྷ་བཅུ་གསུམ་གྱི་དབང་བསྐུར། ༢༩ ལ་ཕྱག་རྡོར་སྟོང་འགྲེལ་ནས་བ ཤད་པ འི་ལྷ་རེ་གཉིས་པ་བསྐུར།
ཚེས་ ༣ ༠ལ་བདེ་མཆོག་དྲག་པོ་ལྷ་རེ་གཉིས་པའི་ད བང་བསྐུར། ༡༩༩༥ ལོའི་སྤྱི་ཟླ་༧ཚེས་ཚེ་ ༡ ལ་འཁོར་བསྒྱུར་
དྲུག་ལྟ་དོན་གཉིས་པའི་དབང་བསྐུར། ཚེས་གཉིས་ལ་རྡོ་རྗེ་མཁའ་འགྲོ་ལྷ་རེ་གཉིས་པའི་དབང་བསྐུར། ཚེས་༣
བདེ་མཆོག་མཁའ་འགྲོ་རྒྱ་མཚོ་ལྷ་སྟོང་གཅིག་དང་ལྔ་བརྒྱའི་ད བང་ཆུ་ཚོད་བཅུ་གསུམ་རིང་ལ་བཏོན། ནམ་
མཁའ་ལ་འཇའ་སྣ་ཚོགས་ཀྱིས་བཀང་བ་བྱུང་། ཚེས་༤ ལ་འཇམ་རྡོར་ལྷ་ལྔ་བཅུ་པའི་དབང་བསྐུར། ཚེས་༥ ལ་བ་
རིའི་ལུགས་ཀྱི་ལྷ་བཅུ་གསུམ་མ། ཕྱི་དྲོ་སྡོམ་འབྱུང་ནས་བཤད་པའི་ལྷ་བཅུ་གསུམ་མའི་དབང་བཅས་བསྐུར།
ཚེས་༦ལ་ཡུམ་རྡོ་རྗེ་རྣལ་འབྱོར་མ་ལྷ་སོ་བདུན་མའི་དབང་། ཕྱི་དྲོ་ཕག་མོ་འབྱུང་བར་གྲགས་པ་ལྷ་བཅུ་གསུམ་
མམ་ཉེར་གཅིག་པའི་དབང་བསྐུར། ཚེས་༨ ལ་བདེ་མཆོག་བོང་ཞལ་ཅན་ལྷ་རེ་གཉིས་པའི་དབང་བསྐུར། རྡོ་རྗེ་
བརྟུལ་ཞུགས་ཀྱི་སྐབས་སུ་ཐུའུ་བཀན་ཚང་སྐུ་ཅུང་ན་བ་བྱུང་། སྐབས་དེར་མདོ་གདུགས་སྒྲོལ་གསུམ་གསུངས་
སུ་བཅུག ཚེས་ ༩ ལ་བདེ་མཆོག་ཁམས་གསུམ་རྣམ་རྒྱལ་ལྷ་ང་གཅིག་པའི་དབང་བསྐུར། ཞེས་གསུངས་པས། ཕལ་
ཆེར་དེའི་སྐབས་སུ་གསུངས་པ་མིན་ནམ་སྙམ་ལ། བཀའ་སློབ་གཤམ་གསལ།
དང་བོ། དལ་འབྱོར་རྙེད་དཀའ་བའི་ཚུལ།
དེ་ཡང་ཆོས་ཀྱི་རྒྱལ་པོ་ཙོང་ཁ་བ་ཆེན་པོས། དལ་བའི་རྟེན་འདི་ཡིད་བཞིན་ནོར་ལས་
ལྷག །འདི་འདྲ་རྙེད་པ་ད་རེས་ཙམ་ཞིག་ཡིན། །རྙེད་དཀའ་འཇིག་སླ་ནམ་མཁའི་གློག་
དང་འདྲ། །ཚུལ་འདི་བསམས་ནས་འཇིག་རྟེན་བྱ་བ་ཀུན། །སྤུན་པ་འཕྱར་བ་བཞིན་དུ་
རྟོགས་གྱུར་ནས། །ཉིན་མཚན་ཀུན་ཏུ་སྙིང་བོ་ལེན་པ་དགོས། །རྣལ་འབྱོར་ངས་ཀྱང་ཉམས་
ལེན་དེ་ལྟར་བགྱིས། །ཐར་འདོད་ཁྱེད་ཀྱང་དེ་བཞིན་བསྐྱང་འཚལ་ལོ། །ཞེས་ཐུགས་བརྩེ་བ་
-
319



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆེན་པོའི་སྒོ་ནས་བདག་ཅག་རྗེས་འཇུག་པ་རྣམས་ལ་ལམ་སྟོན་པར་མཛད་པ་སྟེ། ད་རེས་
རང་ཅག་རྣམས་ལ་ཐོབ་པའི་དལ་འབྱོར་གྱི་རྟེན་འདི་ནི་ཤིན་ཏུ་ནས་ཀྱང་རྙེད་དཀའ་
ཞིང་རྙེད་ན་དོན་ཆེན་པོ་དང་ལྡན་པ་ཡིན། དེའི་རྒྱུ་མཚན་དལ་བའི་རྟེན་འདི་ཡིད་བཞིན་
ནོར་ལས་ལྷག །ཅེས་གསུངས་ཤིང་དལ་བ་དེ་ལ་དལ་བ་བརྒྱད་དང་འབྱོར་བ་བཅུ་ཚང་
དགོས། དལ་བ་བརྒྱད་ནི་མི་ཁོམ་པའི་གནས་བརྒྱད་ལས་ལྡོག་པ་སྟེ། དམྱལ་བ་ཡི་དྭགས་
དུད་འགྲོ་དང་། །ཀླ་ཀློ་དང་ནི་ལྷ་ཚེ་རིང་། །སངས་རྒྱས་མ་བྱོན་ལྐུགས་པ་བཅས། །ཞེས་
མི་ཁོམ་པའི་གནས་བརྒྱད་དང་བྲལ་བས་ན་དལ་བ་བརྒྱད་དང་། སངས་རྒྱས་བྱོན་དང་
དམ་ཆོས་གསུངས། །བསྟན་པ་གནས་དང་དེའི་རྗེས་འཇུག །གཞན་ཕྱིར་སྙིང་ནི་བརྩེ་བའོ། །
ཞེས་གཞན་འབྱོར་ལྔ་དང་། མིར་གྱུར་དབུས་སུ་སྐྱེས་པ་དང་། །དབང་བོ་ཚང་ཞིང་གནས་ལ་
དད། །ལས་མཐའ་མ་ལོག ཅེས་རང་འབྱོར་ལྔ་སྟེ་འབྱོར་བ་བཅུ་ཚང་བ་དལ་འབྱོར་གྱི་
ཆོས་བཅོ་བརྒྱད་དང་ལྡན་པའི་རྟེན་བཟང་བོ་ད་རེས་ཐོབ་པ་འདི་ནི་ཡིད་བཞིན་གྱི་ནོར་
བུ་ལས་ཀྱང་ལྷག་གསུངས་པ་རེད། འདིར་ཡིད་བཞིན་གྱི་ནོར་བུ་ཟེར་བ་ནི་རིན་ཐང་
བྲལ་བ་དང་འཇིག་རྟེན་འདི་ནས་རྒྱུ་ནོར་ལོངས་སྤྱོད་ཡིད་ལ་འདོད་པ་བཞིན་དུ་འགྲུབ་
པ་ཞིག་ཡིན་པར་བཤད་པ་དེ་དང་། གཞན་མཆོང་དང་གཟི་ལ་སོགས་པས་སྟེང་གདོན་
གཟའི་གནོད་པས་མི་ཚུགས། འོག་གདོན་ས་བདག་གི་གནོད་པ་ཞི་བར་འགྱུར་ཞེས་དེ་ལྟ་
བུའི་ནུས་པ་དང་ལྡན་པ་ཞིག་ཡིན་ཡང་། དེ་ནི་ཚེ་འདི་ཙམ་ལས་རང་འཆི་བའི་དུས་སུ་
ནོར་བུ་བརྒྱ་ཡོད་རུང་གཅིག་ཀྱང་འཁྱེར་དབང་ནི་མེད། དེས་ན་ཡིད་བཞིན་གྱི་ནོར་
བུས་ཚེ་ཐུང་འདི་ལ་ཕན་བདེ་ཙམ་ལས་ཕྱི་མའི་བདེ་བ་ལ་ཕན་ཐོགས་ཅུང་ཟད་ཙམ་ཡང་
མེད། དལ་འབྱོར་གྱི་རྟེན་འདི་ལ་བརྟེན་ནས་ཚེ་ཕྱི་མ་ཕན་ཆད་མཐར་ཐུག ས་རྫོགས་
པའི་བྱང་ཆུབ་ཀྱི་གོ་འཕང་བསྒྲུབ་ཐུབ་པས་ན། ཡིད་བཞིན་གྱི་ནོར་བུ་ལས་ཀྱང་བརྒྱ་
འགྱུར་སྟོང་འགྱུར་ལས་ལྷག་པའམ་མཆོག་ཡིན། ཞེས་དལ་བའི་རྟེན་འདི་ཡིད་བཞིན་
ནོར་ལས་ལྷག་གསུངས་པ་རེད། ཡིད་བཞིན་གྱི་ནོར་བུ་ནི་ཤིན་ཏུ་དཀོན་མོ་ཡིན་མོད།
320



བཀའ་སློབ་ཟིན་བྲིས་ཕྱོགས་བསྒྲིགས།
འོན་ཀྱང་དལ་འབྱོར་གྱི་རྟེན་ནི་དེ་ལས་ཀྱང་རྙེད་དཀའ་བ་རེད། རྙེད་དཀའ་བའི་རྒྱུ་
མཚན་ནི་འདི་ལ་རྒྱུ་ཚོགས་མང་བོ་བསོགས་དགོས། ཡང་ནས་ཡང་དུ་འདི་ལྟ་བུའི་དལ་
འབྱོར་གྱི་ལུས་ཤིག་ཐོབ་དགོས་ན་ཚུལ་ཁྲིམས་རྣམ་པར་དག་པ་བསྲུང་བའི་སྟེང་ལ་སྦྱིན་
སོགས་ཕར་ཕྱིན་དྲུག་གི་ཉམས་ལེན་དང་སྨོན་ལམ་རྣམ་པར་དག་པས་མཚམས་སྦྱོར་
སོགས་བྱས་ན་རྟེན་བཟང་བོ་འདི་ལྟ་བུ་ཐོབ་པ་རེད།
ད་ལྟ་རང་བློ་རང་ལ་ལྐོག་ཏུ་མ་གྱུར་བ་ཡིན་པས། རང་གིས་ཚུལ་ཁྲིམས་རྣམ་པར་
དག་པ་བསྲུང་ཐུབ་ཨེ་ཡོད། ཚོགས་གཉིས་ཀྱི་འབྲས་བུ་རླབས་པོ་ཆེ་ཕྱི་མ་ཕན་ཆད་དུ་དལ་
འབྱོར་གྱི་རྟེན་ཐོབ་བྱེད་ཀྱི་རྒྱུ་ཚོགས་ཅི་ཞིག་བསོགས་ཡོད། གལ་དེ་རྒྱུ་མ་ཚོགས་ན་འབྲས་
བུ་འབྱུང་བ་མེད། ཅེས་དང་། འདི་འདྲ་རྙེད་པ་ད་རེས་ཙམ་ཞིག ཅེས་ཡང་ཡང་རྙེད་
པར་མི་འགྱུར་བ་གསུངས་པ་རེད། དེ་ལ་བཀའ་གདམས་པ་གོང་མ་རྣམས་ཀྱིས། ད་རེས་
ཟངས་རྒན་རི་རྐེད་ལ་སླེབས་པའི་ཚོད་ཡིན། ཞེས་དཔེར་ན། རི་ཆེན་པོ་ཞིག་གི་མགོ་ན་
དགོན་པ་ཞིག་ཡོད་རྒྱུ་ན། དེར་ཟངས་བ་ཆེན་པོ་ཞིག་རི་འདབས་ནས་ཡར་འཁྱེར་བ་ལ་
དྲུད་ནས་རི་རྐེད་དུ་སླེབས་པ་ན་དེར་ཉམས་འཇོག་མ་བྱས་པར་བཞག་ན། ཡང་ཕྱིར་རྦབ་
ཏུ་འདྲིལ་བ་དང་དེ་ནས་སླར་ཡང་ཡར་འདྲུད་དགོས་པ་དང་མཚུངས་པར། ད་ཐེངས་
དལ་འབྱོར་གྱི་རྟེན་བཟང་ཐོབ་པ་འདིའི་སྟེང་ནས་རང་གིས་འབད་པ་ཆེན་པོས་སངས་
རྒྱས་ཀྱི་གོ་འཕང་བསྒྲུབ་ན་ཐག་ཉེ་བོར་སླེབས་ཡོད་པ་རེད། རང་ཅག་རྣམས་འཁོར་བ་
ཐོག་མ་མེད་པ་སྡུག་བསྔལ་གྱི་རྒྱ་མཚོ་ཆེན་པོ་འདིའི་ནང་དུ་འགལ་མེའི་འཁོར་ལོ་འཁོར་
བ་བཞིན་དུ་འཁོར་འཁོར་ནས་ད་རེས་ཙམ་ལ་དལ་འབྱོར་གྱི་རྟེན་བཟང་བོ་སངས་རྒྱས་
བསྒྲུབ་པའི་ཐབས་རྨད་དུ་བྱུང་བ་ལག་རྩེར་སོན་པ་འདི་ནི་ཟངས་རྒན་རི་རྐེད་ལ་སླེབས་
པ་དང་འདྲ་བ་རེད། ད་རེས་རང་གི་འབད་པས་ནུས་ན་ཡར་ཐར་བའི་གླིང་དུ་འགྲོ་ཐུབ་
པ་རེད། ད་རེས་ལག་རྩེར་སོན་པའི་དལ་འབྱོར་འདི་སྟོང་ཟད་དུ་བཏང་ན། ཕྱིས་སུ་དལ་
འབྱོར་གྱི་རྟེན་འདི་འདྲ་རྙེད་པ་ནི་ཤིན་ཏུ་ནས་ཀྱང་སྲིད་མཐའ་ཙམ་རེད། རྙེད་དཀའ་
32 [



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཇིག་སླ་ནམ་མཁའི་གློག་དང་མཚུངས། །ཞེས་རྙེད་དཀའ་བ་ནི་གོང་དུ་བརྗོད་པ་ལྟར་
ལ། དལ་འབྱོར་ཐོབ་པའི་རྒྱུ་ཕུན་སུམ་ཚོགས་པ་མ་བསྒྲུབས་ན་རྒྱུ་མེད་པ་ལས་འབྲས་བུ་
མི་འབྱུང་བས་དལ་འབྱོར་ཐོབ་མི་ཐུབ་པའོ། །
གཉིས་པ། དལ་འབྱོར་འཇིག་སླ་བའི་ཚུལ།
དེ་ལྟར་རྙེད་དཀའ་བ་ཙམ་དུ་མ་ཟད་འཇིག་སླ། ཞེས་འདིའི་སྐབས་སུ་འཆི་བ་མི་
རྟག་པ་དང་ནམ་འཆི་ཆ་མེད་གསུངས་པ་རེད། ང་ཚོ་སུ་ལ་ཡང་མ་ཤི་བ་ནི་གཅིག་ཀྱང་མེད།
ད་འཆི་མི་དགོས་པ་ནི་ཡང་གཅིག་ཀྱང་མེད། རྒྱུ་ནོམ་པ་དཔའ་དཔུང་བ་ཇི་འདྲ་ཡོད་རུང་
འཆི་བའི་དུས་ལ་བབས་པ་ན་ཕན་ཐོགས་ཅུང་ཟད་ཙམ་ཡང་མེད། རྒྱུ་ནོམ་པ་ཁྱེར་ནས་
བླུ་ས་ཡང་མེད། དཔའ་དཔུང་བ་ཁྲིད་ནས་འཕྲོག་ས་ཡང་མེད། ཤི་བའི་འོག་ཏུ་རྒྱུ་ནོམ་
ཟེར་བ་ནི། ནོར་ལོངས་སྤྱོད་སྦྲང་མའི་སྦྲང་རྩི་འདྲ། །སྡུག་རང་གིས་བསགས་ཀྱང་གཞན་
གྱིས་སྤྱོད། །ཅེས་དེང་སང་འཇིག་རྟེན་པ་ཚོ་སུ་ཡིན་ན་རྒྱུ་ནོམ་པ་ཕྲན་ཚེགས་ཀྱི་དོན་དུ་
ཡར་རྒྱུགས་མར་རྒྱུགས་ཉིན་མཚན་དུས་དྲུག་ཏུ་འབད་འབད་བསགས་བསགས་པ་སྦྲང་
མས་སྦྲང་རྩི་བསགས་པ་བཞིན་མཐའ་མར་གཞན་གྱིས་ལོངས་སུ་སྤྱོད་པ་ལས་རང་གིས་
ལོངས་སུ་སྤྱོད་མི་ཐུབ་པ་དཔེ་དེ་དང་སྦྱར་ནས་གསུངས་པ་རེད། དེས་ན་རང་རེ་ཐམས་
ཅད་ཀྱིས་ལག་པ་བྲང་ལ་བཞག་སྟེ་འདང་ཞིག་རྒྱོབ་དང་། ལ་ལ་ཚོས་རང་གི་རྒྱུ་ནོམ་ཕྲན་
ཚེགས་པོ་ཁ་ལ་ཟ་མ་ཐུབ། རྒྱབ་ཏུ་གོན་མ་ཐུབ། ཐ་ན་གཞན་ལ་བཤད་ཀྱང་མ་ཐུབ་པར་
བསྡུ་གསོག་བྱས་བྱས་པ་ནམ་ཞིག་ཤི་བའི་དུས་སུ་རང་གི་མཚང་མ་གཏོགས་དེ་ན་རང་
ལ་ལེན་རྒྱུ་སྤུ་རྩེ་ཙམ་ཡང་མེད། འཇིག་རྟེན་འདི་ནས་རྒྱུ་ནོམ་ཇི་འདྲ་ཡོད་ཀྱང༌། རི་ལུང་
བ་གསེར་གྱིས་གང་ན་ཡང་། །རང་ཤི་དུས་རྡུལ་ཙམ་འཁྱེར་དབང་མེད། །ཅེས་གསུངས་
པ་ལྟར་དུ་རང་ཤི་བའི་དུས་སུ་རྡུལ་ཙམ་ཡང་འཁྱེར་དབང་མེད། ཐ་ན་རང་དང་ལྷན་
ཅིག་སྐྱེས་པའི་ལུས་ཀྱི་ཕུང་བོ་འདི་ཡང་བསྐྱུར་ནས་ཚེ་ཕྱི་མ་བར་དོའི་ཁམས་སུ་འགྲོ་དགོས་
322



བཀའ་སློབ་ཟིན་བྲིས་ཕྱོགས་བསྒྲིགས།
པ་རེད། དེ་དུས་ཤུལ་ན་ཕ་མ་བུ་ཕྲུག་དང་། བཟང་ས་གྲོགས་པོ་ཚོས་ཤི་བོ་དེ་སྙིང་རྗེ་བསམ་
ནས་མིག་ཆུ་རེ་འདོན་མི་ཡོད་ཀྱང་དེས་ཅི་ལ་ཕན། ཆོས་དགེ་བ་ཕྲན་ཚེགས་རེ་བྱས་ན་དེ་
ལ་ཕན་པ་ཡོད་མོད་དེ། མ་ཤི་གོང་ནས་དམ་ཆོས་རེམ་ལ་བྱོས། །མིང་བྱང་མགོ་ལ་དབང་
བསྐུར་བྱེད་ཚེ་འཕྱིས། །རྣམ་ཤེས་བར་དོར་ཁྱི་ལྟོགས་བཞིན་དུ་འཁྱམས། །མཐོ་རིས་འདྲེན་
པ་དེ་དག་དཀའ་ལས་ཡོད། །ཅེས་གསུངས་པས། མ་ཤི་གོང་ནས་རང་རང་གིས་ཆོས་དགེ་
བ་ཕྲན་ཚེགས་རེ་བྱས་ནས་ཕྱི་མ་ལ་འགྲོ་བའི་ལམ་ཞིག་བྱེད་དགོས་པ་རེད་མ་གཏོགས་
ཤི་བའི་རྗེས་སུ་རྣམ་ཤེས་ཁྱི་ལྡོམ་བཞིན་བར་དོའི་ཁམས་སུ་གར་འགྲོ་འདི ར་འ གྲོ་མེད་
པར་འཁྱམས་ནས་འགྲོ་བའི་སྐབས་སུ་ཤོག་བུ་ཞིག་གི་ངོར་ཨ་ཡིག་བྲིས་ནས་བླ་མ་དང་
གྲ་བ་རེ་གདན་དྲངས་ཏེ་ཁྲུས་ཆོག་རེ་གསུངས་ན། བླ་མ་ཡོན་ཏན་ཅན་རྟོགས་པ་མཐོན་པོ་
ཅན་རེ་ཡིན་ན་རྣམ་པར་ཤེས་པ་གང་དུ་ཡོད་ན་དེ་མིང་བྱང་དུ་འགུག་གཞུག་བྱས་ནས་
ཁྲུས་ཆོག་དང་འཕོ་བ་རེ་གསུངས་ན་ཕན་ཅུང་ཙམ་རེ་ཡོད་རྒྱུ་རེད་ཟེར་བ་ལས་བཙན་
ཐབས་འཚང་རྒྱ་བླ་མའི་འཕོ་བ་ཟེར་བ་ཡིན་ཀྱང་། དེ་ལ་སྟོབས་ལྔ་ཡང་དག་སྦྱོར་བའི་
གདམས་ངག་དང་སྦྱར་ན་ཡང་གཙོ་བོ་རང་རྒྱུད་ན་དད་པ་ཞིག་མེད་ན་བླ་མས་ཡར་འདྲེན་
ཐབས་མེད། དེས་ན་མ་ཤི་གོང་ནས་རང་གིས་ཆོས་དགེ་བ་བྱེད་དགོས། འཇིག་རྟེན་པ་ཚོ་
ཡིན་ན་འཇིག་རྟེན་འཁོར་བའི་བྱ་བཞག་ཟེར་བ་ནམ་ཡང་མི་ཁོམ་མི་ཐུབ་པ་ཞིག་ཡོད། །
ང་ཚོ་གྲྭ་བ་ཡིན་ན་ཁྱིམ་ནས་ཁྱིམ་མེད་པར་རབ་ཏུ་བྱུང་། འཇིག་རྟེན་འཁོར་བ་བསྐྱུར་
ནས་ཡོང་བ་ཡིན་པས། ཐོས་བསམ་སྒོམ་གསུམ་བྱེང་ན། ཁ་འདོན་སྒྲུབ་སྦྱོང་བྱེང་ན་བླ་མ་
གྲ་བ་ཚོ་ཁོམ་ནས་བསྡད་ཡོད་པ་རེད་དེ། འོན་ཀྱང་ང་ཚོ་བླ་མ་གྲྭ་བ་ལ་ཡང་དེང་སང་
བཅའ་ཁ་གྲོང་ཆོག་ལ་རྒྱུགས་ནས་འཇིག་རྟེན་གྲོང་བ་ཚོ་ལྟར་དུ་རྒྱུ་ནོམ་ག སོག་རྒྱུ་ལས་
གཞན་བསམ་རྒྱུ་མེད་པ་གང་མང་མང་རེད། གྲྭ་བ་འདུག་ས་དགོན་པ་ཞེས་དགོན་པ་ནི་
གནས་དབེན་པའི་དོན་ཡིན། དེང་སང་དུས་ངན་པའི་དབང་གིས་དབེན་པ་མི་དབེན་
པར་གྱུར་ཞིང་དེའི་ཁར་འཇིག་རྟེན་ཁྲ་ཁྲ་རིག་རིག་ཡིན་པས། རྩེད་མོ་རྩེ་བ་ལ་སོགས་པ་
323



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེའི་ནང་དུ་མགོ་འཁོར་ཞིང་ཐོས་བསམ་སྒོམ་གསུམ་དང་ཁ་འདོན་དགེ་སྦྱོར་ཕར་ཞོག
ཐ་ན་མ་ཎི་ཙམ་ཡང་མི་འདོན་པའི་ཚད་དུ་སླེབས་ཡོད་པ་དེ་ལྟ་བུ་རེད། ཡུལ་ཕ་མ་ཞིག་
གིས་ངའི་བུ་ཕྲུག་འདི་སྡུག་བསྔལ་གྱི་འཁོར་བའི་ནང་ནས་འབུད་ཐུབ་ན་སྙམ་ནས་དགོན་
པ་གྲྭ་ཚང་ཞིག་གི་ནང་དུ་བཞག་སྟེ། བློ་སྐྱེལ་གོས་སྐྱེལ་བྱས་ནས་གྲྭ་བ་བཟང་བོ་ཞིག་འེ་
ཡོང་བསམ་པ་ལ། ཕ་མའི་དྲིན་ལན་ཆོས་ཀྱིས་འཇལ་ཨེ་ཐུབ་བྱེད་པ་ཕར་ཞོག ཐ་ན་དཀོར་
སྦྱོང་ཙམ་ཡང་བྱེད་མ་ཐུབ་པར་དཀོར་གྱི་ནང་དུ་སྦགས་ཤིང་། རང་སེམས་རང་གིས་མི་
གནོན་པར་མཐའ་མ་དམ་ཚིག་སྡོམ་འགོ་ཡང་མི་ཐོན་པ་ང་ཚོས་མཐོང་དང་མཐོང་བཞིན་
པ་དེ་ལྟ་བུ་རེད། དེ་ལས་ལྷག་པའི་དལ་འབྱོར་སྟོང་ཟད་དུ་གཏོང་རྒྱུ་ཡོད་པ་མ་རེད། དེ་
ལྟར་དལ་འབྱོར་རྙེད་དཀའ་ཞིང་འཇིག་སླ་བ་སྟེ། རང་ད་དུང་ལོ་ཆུང་བས་ཤི་ཚད་མིན་
བསམ་ཀྱང་མི་ཤི་བའི་ངེས་པ་ཅི་ཡོད། སྔ་དྲོ་ན་བ་ཚ་གསུམ་ཅི་ཡང་མེད་པར་འགྲོ་བཞིན་
ཡོད་པ་ལ་ཕྱི་དྲོ་གློ་བུར་དུ་ཤི་སོང་བ་དང་། ལོ་ལོན་རྒན་རྒོན་ཤུལ་དུ་ལུས་ནས་བུ་བུ་ཕྲུག་
སྔོན་ལ་ཤི་བ། བརྒྱད་ཅུའི་ལག་གི་བུ་ཤོར་བྱུང་དང་འབྱུང་བཞིན་པ་གང་མང་ཡོད་པ་ནི་
སྔོན་བསགས་ཀྱི་ལས་དབང་དང་ནམ་འཆི་ངེས་མེད་རེད། འཇིག་རྟེན་གྱི་བྱ་བ་ཞེས་པ་
ནམ་མཁའི་གློག་འཁྱུག་པ་བཞིན་ཡུན་ཐུང་སྙིང་བོ་མེད་ཚུལ་འདི་བསམ་ནས་འཇིག་
རྟེན་བྱ་བ་ཀུན། སྤུན་པ་འཕྱར་བ་བཞིན་དུ་རྟོགས་གྱུར་ནས། །ཞེས་གོང་དུ་བཤད་པའི་
ཚུལ་འདི་དག་ལ་འདང་རེ་བརྒྱབས་ན་འཇིག་རྟེན་གྱི་བྱ་བ་འདི་ལ་སྙིང་བོ་ཅི་ཡང་མི་འདུག
ཚེ་འདིའི་མནོག་ཆུང་གི་བྱ་བ་ལ་འབད་འབད་དུངས་དུངས་ཇི་འདྲ་བྱས་རུང་དགོས་པ་
སྤུ་རྩེ་ཙམ་ཡང་མི་འདུག་སྙམ་ནས། དལ་འབྱོར་གྱི་མི་ལུས་རིན་པོ་ཆེ་ཐོབ་པ་འདིའི་སྟེང་
ནས་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབ་རྒྱུ་ན། རང་ལ་ཚེ་ཕྱི་མ་ཕན་ཆད་ནས་གཏན་གྱི་
བདེ་བ་ཞིག་ཐོབ་རྒྱུ་རེད། །
དེ་ལྟར་མ་བྱས་ན་ད་ལྟ་ཅུང་སྐྱིད་སྐྱིད་བདེ་བདེ་འདྲ་ཡིན་ཡང་འདི་ནི་སྡུག་བསྔལ་གྱི་
རང་བཞིན་ཅན་རེད། སྡུག་བསྔལ་ལ་འགྱུར་བའི་སྡུག་བསྔལ། སྡུག་བསྔལ་གྱི་སྡུག་བསྔལ།
321



བཀའ་སློབ་ཟིན་བྲིས་ཕྱོགས་བསྒྲིགས།
ཁྱབ་པ་འདུ་བྱེད་ཀྱི་སྡུག་བསྔལ་གསུམ་ཡོད་པ་ལས་ང་ཚོས་ད་ལྟ་མྱོང་བཞིན་པའི་སྡུག་
བསྔལ་འདི་ཚོ་འགྱུར་པའི་སྡུག་བསྔལ་རེད། ཁྱེད་ཚོ་རང་གི་ལག་པ་བྲང་ལ་བཞག་སྟེ་འདང་
ཞིག་རྒྱོབས་དང་ཁྱིམ་པ་ཞིག་ཡིན་ན་བཟའ་ཚང་བསྒྲིགས་ནས་ད་སྐྱིད་པོ་བདེ་མོ་ཡིན་
བསམ་པའི་དུས་སུ་བཟའ་འཁོན་བྱས་ནས་ཡར་བཤད་མར་བཤད་ཀྱི་རྗེས་སུ་བཟའ་
འཐོར་བྱུང་། ཐ་མ་རང་གི་སྲོག་ཀྱང་འགྲོ་བ་གང་མང་ཡོད་པ་དེ་ལྟ་བུ་རེད། གནས་སྐབས་
སུ་སྐྱིད་སྐྱིད་འདྲ་ཡིན་པ་མཐའ་མར་སྡུག་སྡུག་ཅིག་ཏུ་འགྱུར་འགྲོ་བ་ནི་རང་ཅག་འཁོར་
བ་ན་ཡོད་པའི་རྟགས་རེད། འཁོར་བ་ཁབ་ཀྱི་རྩེ་མོ་ན། །བདེ་བ་ནམ་ཡང་ཡོད་མ་ཡིན། །
གསུངས་པ་བཞིན། འཁོར་བ་སྡུག་བསྔལ་གྱི་རྒྱ་མཚོ་འདིའི་ཕ་རོལ་ཏུ་མ་ཕྱིན་ན་གང་དུ་
བསྡད་ཀྱང་སྡུག་བསྔལ་གྱི་གནས། སུ་ལ་འགྲོགས་ཀྱང་སྡུག་བསྔལ་གྱི་གྲོགས། ཅི་ལ་ལོངས་
སྤྱད་ཀྱང་སྡུག་བསྔལ་གྱི་ལོངས་སྤྱོད་པ་འབའ་ཞིག་ལས་མེད་པས། ཚེ་འདིའི་བྱ་བ་ནི་
སྤུན་པ་འཕྱར་བ་བཞིན་དུ་རྟོགས་གྱུར་ནས་ཞེས་པ་སྟེ་འཇིག་རྟེན་གྱི་བྱ་བ་ལ་སྙིང་བོ་
མེད་པ་ཤེས་ནས་དེའི་དབང་དུ་མི་འགྲོ་བ་གལ་ཆེའོ། ། །
སྤྱིར་སངས་རྒྱས་ཐུགས་རྗེ་ཅན་དེ་ཉིད་ཀྱིས་ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་
གི་གཉེན་པོར་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུང་བ་དེ་གང་ཉམས་སུ་བླངས་ཀྱང་
ཚེ་ཕྱི་མ་ཕན་ཆད་ཀྱི་དོན་དུ་མི་འགྱུར་བ་གང་ན་ཡོད། དེ་ལས་ཀྱང་ལྷག་པར་དུ་གསང་
བ་སྤྱི་རྒྱུད་སོགས་སུ། སྐུ་གསུངས་ཐུགས་ཀྱི་རྡོ་རྗེ་ཅན། །དུས་གསུམ་འབྱུང་བའི་སངས་
རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡེ་ཤེས་མཉམ་མེད་ཡང་དག་བརྙེས། གསུངས་པ་
ལྟར། འདས་མ་འོང་ད་ལྟའི་སངས་རྒྱས་ཐམས་ཅད་གསང་སྔགས་རྡོ་རྗེ་ཐེག་པ་འདི་
ལ་བརྟེན་ནས་འཚང་རྒྱ་བ་རེད། འདི་ལྟ་བུའི་ལམ་ཟབ་མོ་ཁྱད་པར་ཅན་ད་ལྟ་ལག་རྩེར་
སོན་པ་འདི་འབད་པས་བསྒྲུབ་ན་དལ་འབྱོར་ཐོབ་པ་དོན་དང་ལྡན་པར་གྱུར་བ་ཡིན་
པས། དེ་ཚོ་སེམས་ལ་འཛིན་རྒྱུ་ཧ་ཅང་གལ་ཆེ། ད་རེས་ངས་དབང་བཅུ་བདུན་བཏོན་
ཟིན། ང་ལ་བླ་མ་ཞེས་རྡོ་རྗེ་སློབ་དཔོན་གྱི་མཚན་ཉིད་མི་ཚང་མོད། འོན་ཀྱང་། ཁྱེད་ཚོ་
325



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རང་གིས་དད་པ་དག་སྣང་གིས་གསོལ་བ་འདེབས་ཐུབ་ན། དབང་བསྐུར་བ་ལ་ཕན་
ཡོན་ལོས་ཡོད། བླ་མ་དང་ཡིད་དམ་གྱི་ལྷ་དབྱེར་མེད་པའི་བྱིན་རླབས་འཇུག་ཐུབ་པ་ལ་
དོགས་པ་ཡོད་པ་མ་རེད། གཙོ་བོ་ར ང་ལ་དད་པ་དག་སྣང་ཡོད་ན་ཁྱི་མཆེ་ལས་རིང་
བསྲེལ་བྱུང་བ་དང་རྡོ་ལས་སྐུ་རང་བྱོན་བྱུང་བ་སོགས་ལོ་རྒྱུས་མང་བོ་ཡོད་པ་དཔེ་དེ་དང་
མཚུངས་པ་རེད། ད་རེས་ང་ཁྱེད་ཚོའི་རྡོ་རྗེ་སློབ་དཔོན་གྱི་ཚུལ་དུ་གྱུར་ནས་དབང་འདི་
འདྲའི་མང་བོ་ཞིག་བཏོན་པ་རེད། དགོན་པ་བཀྲ་ཤིས་འཁྱིལ་བ་ཚང་ལ་དབང་ལུང་
མན་ངག་གི་བརྒྱུད་པ་ངས་སྤེལ་དགོས་པའི་བསམ་པ་ང་རང་ཆུང་དུས་ཡིད་ལ་ཡང་ཤར་
མ་མྱོང་། རྒྱུ་མཚན་ནི་སྐབས་དེར་བླ་མ་གང་མང་མང་དང་དགེ་བཤེས་གང་མཁས་
མཁས་བཞུགས་ཡོད་པས། དེ་ཚོ་ཐམས་ཅད་ཀྱིས་དབང་ལུང་རྗེས་གསུམ་གནང་ནས་
སློབ་མ་ལག་ཏུ་མི་རྙེད་པར་ཡོད་པ་ལས་བླ་མ་ལག་ཏུ་མ་རྙེད་པར་མེད་པའི་ཚད་ལྟ་བུ་
རེད། ང་ལྟ་བུ་ཞིག་གིས་འདི་འདྲ་འདོན་དགོས་པ་སེམས་ལ་ཡང་མ་ཤར། འོན་ཀྱང་།
བདག་གི་དྲིན་ཅན་རྩ་བའི་བླ་མ་རྡོ་རྗེ་འཆང་ཡབ་སྲས་ཚོས་མ་འོངས་འབྱུང་འགྱུར་གྱི་
གནས་གཟིགས་ནས། དབང་ལུང་རྗེས་གསུམ་གྱི་བརྒྱུད་པ་གང་ཡོད་ཐམས་ཅད་ང་ལ་
ཐོབ་ཏུ་བཅུག་པ་ཡིན། ངས་ཨ་ལགས་རིན་པོ་ཆེ་ཁོང་གི་ཞལ་ཟིན་དུས་ཁོང་དགུང་ལོ་དྲུག་
བཅུར་ཕེབས་འདུག དེ་ནས་བཟུང་ཁོང་དགུང་ལོ་གྱ་གསུམ་གྱི་བར་དུ་ལོ་ཉེར་གསུམ་གྱི་
རིང་ལ་ཉིན་རེ་བཞིན་དབང་ལུང་རྗེས་གསུམ་གང་གནང་གནང་ཐམས་ཅད་པོ་མ་ཆད་
པ་བྱས་ནས་སོང་བ་ཡིན། ང་ལྟ་དུས་ངན་པ་འདི་འདྲ་ཞིག་ཏུ་སླེབས་ནས་སྡུག་ཐུག་ན་ང་
འདྲ་མ་ཞིག་གིས་བརྒྱུད་པ་ཙམ་མ་བཟུང་ན་འཛིན་མི་མེད་པའི་ཚད་ལ་ཐོན་སོང་། ཀུན་
མཁྱེན་ཡབ་སྲས་ནས་རིམ་པར་བརྒྱུད་པའི་བརྒྱུད་པ་བར་མ་ཆད་པ་བདེ་མཆོག་རབ་
འབྱམས་ཤིག་གནང་ནི་མ་ཡོད་པ་རེད། གལ་སྲིད་ང་ཤི་སོང་ན་དབང་འདིའི་བརྒྱུད་དགོན་
འདིར་ཆང་འགྲོ་བའི་ཚད་དུ་སླེབས་འདུག་པས། བདག་གིས་དཀའ་བ་དང་བླངས། ཐག་
པ་ཁུར་ལེན་བྱས་ནས་བཤད་ཁུལ་བྱས་པ་ཡིན། ད་ཐེངས་འདིའི་བརྒྱུད་པ་ཙམ་སྤེལ་
(k
C
326



བཀའ་སློབ་ཟིན་བྲིས་ཕྱོགས་བསྒྲིགས།
དུང་།
ཐུབ་སོང་བས་བླ་མ་རྡོ་རྗེ་འཆང་ཡབ་སྲས་ཀྱི་ཐུགས་དགྱེས་པ་ཞིག་བྱུང་ཡོད་རྒྱུ་རེད་
བསམ་ཡོད།
གསུམ་པ། ལེགས་ཚོགས་ཐམས་ཅད་ཀྱི་རྩ་བ་བཤེས་གཉེན་བསྟེན་ཚུལ།
འདིར་ངའི་རྣམ་ཐར་འབྲི་དགོས་ཟེར་མི་གང་མང་མང་འདུག་མོད། འོན་ཀྱང་ད་སྔ་
བྲིས་པ་མེད། ང་ལ་རྣམ་ཐར་ཆེན་པོ་འབྲི་རྒྱུ་ཡོད་པ་མ་རེད། ཆུང་དུས་དཔེ་ཆ་ཡག་པོ་ཞིག་
བལྟ་མ་ཐུབ། རྒྱུགས་རྒྱུགས་ཤར་ཤར་ཙམ་བྱས་ནས་སོང་བ་ཡིན། ངའི་དགེ་རྒན་ཐུགས་རྗེ་
ཅན་གྱིས་ཁྱོད་ཀྱིས་དཔེ་ཆ་ཡག་པོ་ཞིག་བལྟ་རྒྱུ་ན། ཁྱེད་ཀྱི་མཁྱེན་རབ་ལ་བལྟས་ན་བསྟན་
པའི་སྒྲོན་མེ་འདྲ་བ་ཞིག་ཡོང་ན་ཆོག་གི འོན་ཀྱང་། དེ་འདྲ་མ་ཐུབ་རུང་ངའི་ཤེས་པ་འདི་
ཙམ་ཞིག་ཤེས་སོང་ན་ཡང་ཁྱོད་བསྟན་པ་འི་སྒྲོན་མེ་དང་ཁྱད་མེད་པ་རེད། ཐོབ་གོ་ས་དང་
དབང་མངའ་ཐང་གང་ཐད་ནས་ཁྱོད་ཀྱིས་ཆོས་ཆེན་པོ་ཞིག་མ་ཤེས་རུང་ཆོས་ཆུང་ཆུང་
ཞིག་གིས་ཀྱང་ཕན་ཆེན་པོ་ཞིག་ཐོགས་པ་རེད་ཅེས་གསུངས་མྱོང་། གང་ལྟར་ཁོང་ཡབ་
སྲས་ཚོའི་ཐུགས་བརྩེ་བ་ཆེན་པོས་རྗེས་སུ་བཟུང་བའི་བཀའ་དྲིན་གྱིས་ད་རེས་དབང་འདི་
དག་ཁྱེད་ཚོ་ལ་ཐོབ་པ་རེད། ཁྱེད་ཚོའི་བླ་མ་བདག་ཇི་འདྲ་ཞིག་ཡིན་ཟེར་ན། ང་ལ་ཡོན་ཏན་
གཞན་ཅི་ཡང་མེད། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་
དོ། །དེ་འཛིན་བྱེད་དང་སྨྲ་བྱེད་དང་། །སྒྲུབ་པ་བྱེད་པར་ཁོ་ནའོ། །ཞེས་གསུངས་པས། ལུང་
རྟོགས་ཀྱི་བསྟན་པ་ལས་གཞན་ཡོད་པ་མ་རེད། རྟོགས་པའི་བསྟན་པའི་ཕྱོགས་ནས་བསླབ་
གསུམ་གྱི་ཉམས་ལེན་ཆེན་པོ་ངས་བྱེང་མ་ཐུབ། གྲྭ་བའི་ཚུལ་ཙམ་བྱས་ནས་བསྡད་པ་ལས་
ཁྱེད་ཚོ་ལ་མང་བོ་བཤད་རྒྱུ་ཡོད་པ་མ་རེད། ལུང་གི་བསྟན་པ་ཐོས་བསམ་སྒོམ་གསུམ་དང་
འཆད་རྩོད་རྩོམ་གསུམ་ངས་ཡག་པོ་བྱེད་མ་ཐུབ། ལོ་ཆུང་དུས་ཆུང་སོང་བ་དང་ཆེ་དུས་
རང་ལན་པ་ཟེར་ན། ཐབས་མེད་པ་ཟེར་ན་འཇིག་རྟེན་གྱི་བྱ་བ་ལ་གཡེང་སོང་བ་དང་། ཐ་
ན་བོད་ཡིག་གི་ཡིག་འབྲུ་གཅིག་ཀྱང་མཐོང་རྒྱུ་མེད་པར་བཙོན་ནས་ལོ་ཉི་ཤུ་རྩ་གཅིག་
32



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་བསྡད་པས། སྔོན་ཆད་ཅུང་ཙམ་སློབ་གཉེར་བྱས་པ་ཡང་བརྗེད་འདུག ང་ལ་ཡོན་ཏན་
ཞིག་ཡོད་པ་ནི། བེའུ་བུམ་ལས། མན་ངག་ཐམས་ཅད་བསྡུས་པའི་འགོ་ནི། །བཤེས་གཉེན་
དམ་པ་མི་བཏང་བ་ཡིན། །དེ་ལས་དད་དང་བྱང་ཆུབ་སེམས་སོགས། །ཡོན་ཏན་ཀུན་འབྱུང་
ཀུན་གྱི་གཏེར་ཡིན། །ཞེས་གསུངས་པ་བཞིན། བཤེས་གཉེན་བསྟེན་ཚུལ་མ་འཆུག་པ་ཞིག་
ཡོད། དེ་ནི་ངའི་ཡོན་ཏན་ཡིན། ངས་ང་ལྟ་ཆོས་འཇིག་རྟེན་གང་གི་བྱ་བ་བྱས་ཀྱང་ལམ་
འགྲོ་ཞིག་ཡོང་བ་འདི་ནི་བཤེས་གཉེན་བསྟེན་ཚུལ་མ་འཆུག་པས་ཡིན། ངས་ནོར་སྒྲུབ་
གཏེར་སྒྲུབ་བྱས་པ་ཡང་མེད། རིག་བྱེད་མ་སོགས་དབང་གི་བྱ་བ་བྱས་པ་ཡང་མེད། ང་
ལ་འཇིག་རྟེན་འདི་ནས་བྱ་བ་ཐམས་ཅད་ལམ་འགྲོ་ཞིག་ཡོང་བ་དང༌། མཁའ་འགྲོ་ཆོས་
སྐྱོང་ཚོས་ང་ལ་གྲོགས་འཕྲིན་ལས་ཤིག་བསྒྲུབས་པ་ནི་བླ་མ་རྡོ་རྗེ་འཆང་ཡབ་སྲས་ཀྱི་བཀའ་
དྲིན་ཡིན། བཤེས་གཉེན་བསྟེན་ཚུལ་འདི་ཡུལ་ཁྱད་པར་ཅན་ཡིན། དེ་ཁྱེད་རྣམ་པ་ཚོས་
ཐུགས་ལ་ཟུངས། ངས་བདག་གི་དགེ་རྒན་ཐུགས་རྗེ་ཅན་སོགས་ཉིན་རེ་བཞིན་དུ་ཁམས་
གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་དང་ངོ་བོ་དབྱེར་མེད་པའི་སྒོ་ནས་གསོལ་བ་འདེབས་
བཞིན་བསྡད་པ་ཡིན། འདིར་ཁོང་ཧ་ཅང་ཐུགས་སྐྱོ་ཞིང་བ ཤུམས་པའི་ངང་ནས་ཡུན་རིང་ལུས་ ཤིང་ཚིག་
མཚམས་ཆད ༽
མཆོད་རྟེན་འདི་བཞེངས་དུས་བསྟན་པའི་སྒྲོན་མེས་ཐུགས་སྨོན་གནང་ས་འགའ་ཞིག་
འདུག གཅིག་ནི་སྤྱིར་སངས་རྒྱས་ཀྱི་བསྟན་པ་སྒོས་རི་བོ་དགེ་ལྡན་པའི་བསྟན་པ་ཡུན་
རིང་དུ་གནས་པའི་ཆེད། ལྷག་པར་དུ་དགོན་པ་གྲྭ་ཚང་འདི་ལ་མཚོན་ན་ཕར་ཁའི་གནས་
ཆུང་ལུང་བ་ན་ས་མཆེ་གནམ་མཆེ་ཡོད་པས། དེ་ནས་དགོན་པ་ལ་གནོད་པ་འབྱུང་བས་
དེའི་ཁ་སྣོན་དུ་བཞེངས་པ་དང་། གཉིས་སུ་ན་ཕར་ཁའི་རི་རྩ་བརྒྱུད་ནས་སྐམ་ལུག་འདེད་
བཞིན་ཡོད་པས། མགོན་པོ་འོད་དཔག་མེད་ཀྱི་ཞལ་མཐོང་ན་དེ་ཚོ་ཐམས་ཅད་ཀྱིས་ཐར་
བའི་ལམ་སྣ་ཞིག་ཟིན་པའི་ཆེད་དུ་གནས་ཆུང་ལུང་མདོ་ནས་བཞེངས་པ་རེད། འདི་མི་
འཁྲུགས་རྒྱལ་བའི་ཞིང་ཁམས་ཡིན། ཁ་ཡར་ལ་འཁོར་ནས་བལྟས་ན་བསྐལ་བ་མང་བོར་
328



བཀའ་སློབ་ཟིན་བྲིས་ཕྱོགས་བསྒྲིགས།
བསགས་པའི་སྡིག་སྒྲིབ་འདགས་ཐུབ། ཁ་མར་ལ་འཁོར་ན་སྡིག་སྒྲིབ་མང་བོ་ཕོག་རྒྱུ་ཡོད།
ཅེས་དགེ་བཤེས་སྐྱེས་བུ་དམ་པ་སྔོན་མ་ཚོས་དེ་ལྟར་གསུངས་པའི་བཤད་སྲོལ་ཡོད་པ་
སོགས་ཁོང་གིས་ཐུགས་དགོངས་དེ་འདྲ་གནང་བ་རེད། ད་ལྟ་སངས་རྒྱས་ཀྱི་བསྟན་པ་རིན་
པོ་ཆེ་སྣུམ་ཟད་ཀྱི་མར་མེ། ལྟག་ཆད་ཀྱི་རྫིང་བུར་གྱུར་པ་འདི་ཡུན་རིང་དུ་གནས་པའི་ཆེད་
སོགས་སུ་མཆོད་རྟེན་འདི་བསྐྱར་བཞེངས་བྱེད་བསམ་པ་ཡོད། འོན་ཀྱང་དྲང་མོ་བཤད་
ན་ང་ལ་བཞེངས་བྱེད་རྒྱུ་ནོམ་པ་དང་ཆ་རྐྱེད་འདི་ཡོད་བསམ་པ་ཅི་ཡང་མེད། རིན་པོ་ཆེ་
ཚང་ལ་རང་གི་བསམ་ཚུལ་ ཀུན་མཁྱེན་རིན་པོ ༽ དེ་ལྟར་ཞུས་པ་ན། ཁོང་གིས་ང་ལ་ཁྱེད་ཀྱི་
ཐུགས་དོན་ཞིག་ལ་མི་འགྲུབ་པ་གཅིག་ཀྱང་མེད། འགོ་རྩོམས་ཤིག་དང་རང་བསམ་གྱིས་
འགྲུབ་པ་རེད་གསུངས་པ་སོགས་སེམས་ལ་བཟུང་ནས་བཞེངས་པ་ཡིན། དེ་དག་བསམ་དོན་
བཞིན་དུ་འགྲུབ་པ་ཐམས་ཅད་ཀྱང་རང་གི་དྲིན་ཅན་རྩ་བའི་བླ་མ་རྣམས་ཀྱི་ཐུགས་སྨོན་
ཡིན་བསམ་པ་ལས། ང་རང་བུ་སྐྱེས་རྟ་མགྱོགས་སོང་བསམ་པ་སྤུ་རྩེ་ཙམ་ཡང་མེད། །
ད་ཁྱེད་རང་རྣམ་པ་ལ་དབང་ལུང་རྗེས་གསུམ་ཕྲན་ཚེགས་རེ་བཏོན་ན་ཡང་རང་ལ་
རྟོགས་པའི་ཡོན་ཏན་མེད་པས། བདུད་རྩི་འབེབ་སྦྱང་གི་དམིགས་པ་རེ་བྱས་ནས། སྐྱབས་
ཡུལ་དམ་པ་རང་གི་དྲིན་ཅན་རྩ་བའི་བླ་མ་ཐམས་ཅད་ཁམས་གསུམ་ཆོས་ཀྱི་རྒྱལ་པོ་ཙོང་
ཁ་བ་ཆེན་པོ་དང་ངོ་བོ་དབྱེར་མེད་པར་མོས་ནས་སྤྱན་དྲངས་ཏེ་སྤྱི་གཙུག་ནས་སྙིང་གར་
ཞུགས། དཔེར་ན། ང་ལ་ལྷ་འབབ་འབབ་བྱས་ནས་ཁ་ན་བཤད་ཀྱི་ཡོད་པ་ལས་དེ་ངས་
བཤད་པ་མིན། དྲིན་ཅན་རྩ་བརྒྱུད་ཀྱི་བླ་མ་དེ་དག་གི་གསུང་ཡིན་སྙམ་པའི་གསོལ་བ་
བཏབ་ནས་ཁྱེད་རྣམ་པ་ཚོ་ལ་དབང་བསྐུར་བ་ཡིན། དེ་མ་གཏོགས་ང་རང་ལ་ནུས་པ་ཅུང་
ཟད་ཙམ་ཡང་ཡོད་པ་མ་རེད། ང་རང་ལ་ཡོད་པ་ནི་རང་གི་རྩ་བའི་བླ་མ་ཡིན། ང་ལ་ཆོས་
འབྲེལ་དངོས་ཐོབ་ཀྱི་བླ་མ་དགུ་ཡོད། དེ་ལས་ད་ལྟ་ཡང་ཞལ་བཞུགས་ནས་སངས་རྒྱས་ཀྱི་
བསྟན་པ་ལ་འགྲོ་དོན་རྒྱ་ཆེན་པོ་མཛད་བཞིན་པ་གཅིག་མ་གཏོགས་གཞན་པ་ཐམས་ཅད་
སྐུ་མྱ་ངན་ལས་འདས་པའི་ཚུལ་བསྟན་སོང་། ཁོང་རྣམ་པ་ཚོས་ཐུགས་བརྩེ་བ་ཆེན་པོས་
32



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བདག་ལ་རྗེས་སུ་བཟུང་ཚུལ་བསམ་ན་སེམས་བདེ་བའི་ཚོད་དེ་འདྲ་བ་རེད། འདིར་ཁོང་
ཐུགས་ཧ་ཅང་སྐྱོ་བའི་ཚུལ་མཛད་ནས་ཡུན་རིང་བཤུམས་པ་གནང ད་ཅི་ཡིན་ཀྱང་ཁོང་རྣམ་པ་ཚོས་ད་
དུང་ཡང་དག་པའི་ཞིང་ཁམས་རྣམས་སུ་ཐུགས་བརྩེ་བ་ཆེན་པོས་རྗེས་སུ་བཟུང་ནས་ཡོད་
སྙམ་ཡོད། དེ་ནི་ངའི་ཡོན་ཏན་ཡིན། ཁྱེད་རྣམ་པ་ཚོ་ཡིན་ཡང་ཕྱིན་ཆད་བྱ་བ་ལམ་འགྲོ་
ཞིག་ཡོང་དགོས་ན་ཆོས་ཀྱི་རྩ་བ་གཙོ་བོ་དགེ་བའི་བཤེས་གཉེན་བསྟེན་ཚུལ་མ་འཆུག་པ་
གལ་ཆེ། ཁྱེད་རྣམ་པ་སྤྲུལ་སྐུ་ཆུང་ཆུང་ཚོ་ལ་ང་བླ་རྒན་གྱིས་རེ་བ་ཞུས་པ་ཡིན། ལ་ལས་
མཁའ་འགྲོ་ཆོས་སྐྱོང་ལ་བཅོལ་གདམས་འདྲ་བྱེད་མོད་དེ། བཅོལ་གདམས་བྱས་ན་ཆོས་
སྐྱོང་སྲུང་མས་གྲོགས་འཕྲིན་ལས་བསྒྲུབ་རྒྱུ་རེད་དེ། དེ་ལས་རང་གི་བཤེས་གཉེན་བསྟེན་
ཚུལ་མ་འཆུག་པ་བྱས་ནས་རང་གི་བླ་མ་ལ་གསོལ་བ་འདེབས་ཐུབ་ན་བཀའ་སྡོད་ཆོས་
སྐྱོང་ཐམས་ཅད་བླ་མའི་བྲན་དུ་འཁོར་ཡོད་པས། ཆོས་སྐྱོང་སྲུང་མ་རྣམས་ཀྱིས་གྲོགས་
འཕྲིན་ལས་རང་ཤུགས་ཀྱིས་བསྒྲུབ་ཡོང་བ་དེ་ལྟ་བུ་རེད། དེས་ན་ཁྱེད་རྣམ་པ་ཚོ་ཡིན་ན་
བཤེས་གཉེན་བསྟེན་ཚུལ་མ་འཆུག་པ་འདི་ངེས་པར་ནས་ཀྱང་གལ་ཆེ་བ་ཐུགས་ལ་ཟུངས།
བཞི་བ། སྤྱིར་དགེ་འདུན་པ་ཡོངས་ལ་གནང་བའི་བཀའ་སློབ།
གྲྭ་ཚང་རིན་པོ་ཆེ་འདིར་བཞུགས་པའི་དགེ་འདུན་པ་འདི་འདྲའི་མང་བོ་ཡོད་པ་ཁྱེད་
ཚོ་སུ་ཡིན་ཡང་སངས་རྒྱས་ཀྱི་བསྟན་པ་ལ་ཕན་མ་ཐོགས་རུང་ཞབས་འདྲེན་མ་བྱེད། རབ་
བྱུང་ན་སངས་རྒྱས་ཀྱི་བསྟན་པ་ལམ་བསླབ་པ་གསུམ་གྱི་ཉམས་ལེན་དང་ལུང་སྡེ་སྣོད་གསུམ་
གྱི་འཆད་ཉན་གྱིས་བཤད་སྒྲུབ་ཀྱི་བྱ་བ་འདི་ཡར་རྒྱས་སུ་བཏང་ན། དེ་ལས་ལྷག་པའི་
བསྟན་པ་འཛིན་རྒྱུ་མེད། དེ་མ་ཐུབ་ཀྱང་རང་རྒྱུད་ཀྱི་སྡོམ་པ་རྣམ་པར་དག་པ་བྱས་ནས་ཁ་
འདོན་དགེ་སྦྱོར་ཕྲན་ཚེགས་ཤིག་བྱས་ན་དེ་ཡང་སངས་རྒྱས་ཀྱི་བསྟན་པ་བཟུང་བ་རེད།
དེང་སང་གི་དུས་འདི་ལ་བསྟན་པ་བསམ་བཞིན་དུ་མ་བཤིག་ན་ལེགས་པོ་རེད། དཀོན་མཆོག་
བསྟན་པའི་སྒྲོན་མེས། སྡེ་དགོན་ཕྱོགས་རིས་ཙམ་གྱིས་བསྟན་པ་དང་། །བྱིས་པ་ཁ་དོག་
53)



བཀའ་སློབ་ཟིན་བྲིས་ཕྱོགས་བསྒྲིགས།
ཙམ་གྱིས་གྲུབ་པའི་མཐའ། །མིང་དང་གོན་པ་ཙམ་གྱིས་ཞྭ་སེར་ལ། །སྙིང་བོ་མ་མཆིས་རི་
མོའི་སྟག་གཡག་འདྲ། །ཞེས་གོས་དམར་པོ་དང་གྲྭ་མིང་ཙམ་གྱིས་གྲྭ་བ་ཞེས་ན་དཔེ་རི་མོར་
བྲིས་པའི་སྟག་གཡག་དང་ཁྱད་པར་མི་འདུག་གསུངས་པ་རེད། དེ་འདྲར་མ་སོང་བ་ཞིག་
གལ་ཆེ། སྐྱེས་བུ་དམ་པ་སྔ་མ་ཚོས་སྡུག་དཀའ་ལས་མང་བོ་མྱོང་ནས་དགོན་པ་བཏབ།
ཐུགས་ཁུར་བདག་སྐྱོང་གནང་བ་འདིའི་ཤུལ་ན། རྟ་ཐོག་རྟེའུ། གྲྭ་ཐོག་གྲྭ་བས། ཟེར་བ་
བཞིན་རྗེས་འཛིན་ཞིག་ཡོད་པ་ཁྱེད་ཚོ་རེད། སྐྱེས་བུ་དམ་པ་གོང་མ་ཚོས་རྐང་ཚུགས་པའི་
མདོ་སྔགས་བཤད་སྒྲུབ་ཀྱི་འཆད་ཉན་མ་ཉམས་པ་ཞིག་གནང་ན་དེང་སང་གི་དུས་ལ་དེ་
ལས་ལྷག་པའི་གལ་ཆེན་པོ་མེད། དེང་སང་རྒྱུ་ནོམ་པ་གོང་འཕེལ་དུ་སོང་ཡོད། དཔེར་ན།
འདུ་ཁང་དང་ལྷ་ཁང་ཇེ་བཟང་དུ་སོང་། སྐུ་གསུང་ཐུགས་རྟེན་མང་བོ་བཞེངས་པ་སྔོན་
ཆད་ཀྱི་ཡན་ཡིན་པ་གང་མང་མང་རེད་དེ། དེ་ལ་སངས་རྒྱས་ཀྱི་བསྟན་པ་ཟེར་བ་མ་རེད།
སངས་རྒྱས་ཀྱི་བསྟན་པ་ནི་སངས་རྒྱས་བཅོམ་ལྡན་འདས་ཉིད་ཀྱིས་ཀྱང་། ཆོས་འདུལ་བའི་
ལག་ལེན་གནས་མི་གནས་ལ་སངས་རྒྱས་ཀྱི་བསྟན་པ་གནས་མི་གནས་སུ་འཇོག་གསུངས
ས་ལ།ས
པ་རེད།
ཆོས་འདུལ་བའི་ལག་ལེན་མེད་ན། སྐུ་གསུང་ཐུགས་རྟེན་ཡོད་པ་ཙམ་ལས་སངས་རྒྱས་
ཀྱི་བསྟན་པ་དར་ཞིང་གནས་པ་མིན། དེང་སང་ཧིན་དྷི་ཉི་ཞི་ཡ་ | Indonesia གསེར་གླིང་
ཟེར་བ་ན་མཇལ་ས་སྐུ་གསུང་ཐུགས་རྟེན་མང་བོ་ཡོད། འོན་ཀྱང་དེར་སངས་རྒྱས་ཀྱི་
བསྟན་པ་འཇིག་སོང་བས་ཡོད་པ་མ་རེད། གྲྭ་བ་དང་ནང་ཆོས་བཤད་ནི་གཅིག་ཀྱང་མེད།
མཇལ་སའི་སྐུ་གསུང་ཐུགས་རྟེན་དང་ལྷ་ཁང་གསེར་ཁང་མང་བོ་ཡོད་ཀྱང་དེ་ལ་སངས་
རྒྱས་ཀྱི་བསྟན་པ་ཟེར་བ་མ་རེད། རྒྱུ་ནོམ་པ་འཕེལ་ན་བཟང་མོད། འོན་ཀྱང་། རང་ཅག་རི་
བོ་དགེ་ལྡན་པར་མཚོན་ན། རྗེ་ཐམས་ཅད་མཁྱེན་པས། ཁོང་གི་རི་བོ་དགེ་ལྡན་པའི་
བསྟན་པ་འདི་ཕྱིའི་དགྲ་ཡིས་མི་འཇིག་དང་། ནང་གི་ནོར་ལོངས་སྤྱོད་ཀྱིས་འཇིག་རྒྱུ་རེད་
གསུངས་ནས་སྐུ་མྱ་ངན་ལས་འདས་ཚུལ་མཛད་དུས་ཁོང་གི་ལྷུང་བཟེད་ཁ་སྦུབས་ནས་
33]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཇོག་པའི་རྒྱུ་མཚན་དེ་ཡིས་རེད། གུང་ཐང་བསྟན་པའི་སྒྲོན་མེས། ཀྱེ་ཧུད་དགེ་ལྡན་བསྟན་
པ་འདི། །དཔལ་དང་འབྱོར་བས་རབ་རྒྱས་ཀྱང་། །བཤད་དང་སྒྲུབ་པས་ཚེས་ཕྲ་བ། །བསམ་
གྱིན་སྙིང་ནས་ཤེས་པ་འཕྱོ། །ཞེས་གསུངས་པས་རྒྱུ་ནོར་ལོངས་སྤྱོད་འཕེལ་རུང་དེ་ཡིས་
སངས་རྒྱས་ཀྱི་བསྟན་པ་ལ་ཕན་མི་ཐོགས། དེ་ལས་བསླབ་པ་སློབ་གཉེར་དང་ཐོས་བསམ་
སྒོམ་སྒྲུབ་བྱས་ན་སངས་རྒྱས་ཀྱི་བསྟན་པ་དར་རྒྱུ་རེད། དེ་རིང་ཁྱེད་འདིར་བཞུགས་པའི་
བླ་མ་དགེ་བའི་བཤེས་གཉེན་འདི་འདྲའི་མང་བོ་ཡོད་པས། ད་དུང་ཡང་བདེ་མཆོག་རབ་
འབྱམས་ཀྱི་བརྒྱུད་མ་ཆད་པ་ཡུན་རིང་དུ་སྤེལ་རྒྱུ་སོགས་ཐུགས་ལ་ཟུངས། ང་ལོ་བདུན་ཅུ་
ལོན་པས། བདུན་ཅུ་བརྒྱད་ཅུའི་མི་རེད། ད་ཡང་བསྐྱར་འདོན་ཐུབ་པ་མ་རེད། ཐུབ་རྒྱུའི་རེ་
བ་ཡང་མེད། གང་ལྟར་དགོན་པ་འདི་ལ་མི་ཏྲ་རྡོར་འཕྲེང་དང་སྒྲུབ་ཐབས་རིན་འབྱུང་
སོགས་དབང་བཀའ་ཆེ་བ་ཀུན་ངས་སྤེལ་ཟིན་པ་ཡིན། ཆུང་ཆུང་བརྒྱུད་ཆད་དུ་ཉེ་བ་
འགའ་ཡོད་པ་ང་ད་དུང་ཡང་མ་ཤི་བར་བསྡད་ན་འབུལ་རྒྱུའི་བསམ་པ་བཟུང་ཡོད། དེ་རིང་
དབང་གི་མཐའ་མ་ཡིན་ལ། དེ་ལ་བདེ་མཆོག་རྡོར་སེམས་ཀྱིས་མཇུག་བསྡུས་ན་དགོས་པ་
ཡག་པོ་རེད་བསམ་ནས་བདེ་མཆོག་རྡོར་སེམས་ཀྱིས་མཇུག་ཕུད་པ་ཡིན། རབ་བྱུང་ན་
འདི་ལ་ཚོགས་སྐོར་རེ་འདོན་རྒྱུའི་སོང་ན་བཟང་མོད་དེ། ད་ཐེངས་ཉི་མ་ནམ་ཚ་སོགས་ཀྱིས་
མ་འདང་བས་འདོན་མ་ཐུབ། ཡིན་ན་ཡང་ཐམས་ཅད་ཀྱིས་མཇུག་ཏུ་ཐུགས་དམིགས་ཡག་
པོ་རེ་གནང་རྒྱུ་ཐུགས་ལ་ཟུངས། དེས་ན་དེ་རིང་སྐབས་སུ་བབས་པ་ནི་དཔལ་འཁོར་ལོ་སྡོམ་
པ་རྡོར་སེམས་ལྷ་སོ་གཅིག་མའི་སྨིན་བྱེད་དབང་གི་རིམ་པ་རྣམས་འབུལ་བ་ཡིན། ཞེས་
གསུངས་སོ། །
332



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །བདེ་མཆོག་རབ་འབྱམས་ཀྱི་དབང་གི་སྐབས་ཀྱི་
བཀའ་སློབ་བཞུགས་སོ། །
ཁོང་གི་ཉིན་ཐོ་ལས། ཚེས་༢ ༢ལ་བདེ་མཆོག་རབ་འབྱམས་ཀྱི་དབང་གི་སྟ་གོན་བསྐུར། དབང་འདི་དང་སྔར་
གྱི་རྗེས་གནང་ལ་བླ་མ་སྤྲུལ་སྐུ་ལྔ་བཅུ་ལྷག་དགེ་འདུན་པ་སྟོང་ཕྲག་གཉིས་ལྷག་དབང་གྲལ་དུ་བསྡད། གྲོང་བ་
ཡང་སྟོང་ལྷག་བླ་བྲང་རྭ་ནས་སྡོད་དུ་བཅུག དབང་བསྐུར་ས་ཀྱི་རྡོར་འདུ་ཁང་ནང་ཡིན། ཞེས་དང་། རྣམ་ཐར་
དཔག་ལྗོན་ལས། དགུང་ལོ་བདུན་ཅུ་བ་ཤིང་ཕག་ལོའི་ཟླ་ལྔ་བའི་ཚེས་ཉེར་དྲུག་ལ་ ཕྲན་བདག་ཅག་གིས་ལོ་སྔ་
མ་ནས་བདེ་མཆོག་རབ་འབྱམས་ཀྱི་དབང་གི་དོན་དུ་གསོལ་བ་ཡང་ཡང་བཏབ་ནས་ཞུས་ངོར། ཚེས་ཉེར་དྲུག་
ཉིན་ཀྱི་རྡོར་འ དུ་ཁང་ནང་ནས་བདེ་མཆོག་རབ་འབྱམས་ཀྱི་དབང་གི་སྟ་གོན་གནང་། དབང་གི་བརྒྱུད་རིམ་
རྒྱལ་བ་རྡོ་རྗེ་འཆང་ནས་ཁོང་རྡོ་རྗེ་འཆང་ཨ་ལགས་རིན་པོ་ཆེའི་བར་དུ་གདམས་ངག་གི་རྒྱུན་མ་ཆད་བྱིན་
རླབས་ཀྱི་དྲོད་མ་ཡལ་བར་འོངས་པའི་ཆོས་འདི་འདྲ་ཉན་བཤད་བྱེད་རྒྱུ་བྱུང་བ་སྐལ་བ་བཟང་བོ་ཐོབ་པ་རེད་
སྙམ་དུ་ངོས་ཟིན་ཐོབ་དགོས་ཚུལ་དང་། ཆོས་འཇིག་རྟེན་གང་བསྒྲུབ་ན་ཡང་ཀུན་སློང་ཡག་པོ་བྱེད་ད གོས་ཚུལ་
དང་ཁྱད་པར་དུ་ཆོས་ཉན་བཤད་བྱེད་པ་ལ། བཀའ་གདམས་པའི་དགེ་བཤེས་རྣམས་ཀྱི་ཞལ་ནས། ཆོས་ཐེག་པ་
ཆེན་པོའི་ཆོས་ཡིན་པས་མི་ཆོག་གང་ཟག་ཐེག་པ་ཆེན་པོར་འགྲོ་དགོས་གསུངས་པ་ལྟར། དབང་བཀའ་ཆོས་
ཉན་བཤད་བྱེད་པ་ལ་ཀུན་སློང་མ་མཐའ་སེམས་བསྐྱེད་བཅོས་མ་ཡན་ཆད་ཀྱིས་ཟིན་དགོས་པའི་རྒྱུ་མཚན་གྱིས་
གསང་བ་སྤྱི་རྒྱུད་ལྟར། ཀུན་སློང་བཅོས་དགོས་ཚུལ་སོགས་ཡིད་འཁུལ་ནུས་པའི་གསུང་བཤད་ངོ་མཚར་བ་མང་
དུ་གསུངས། ཉེར་བདུན་གྱི་ཉིན་ཐུའུ་བཀན་ཚང་། གསེར་ཁྲི། མཁན་པོ། བྲག་གཡབ་སྐྱབས་མགོན་ཚང་སོགས་བླ་
མ་ལྔ་བཅུ་ལྷག་དང་གྲྭ་བ་དང་གྲོང་བ་སོགས་བསྡོམས་པའི་མི་ཉིས་སྟོང་ལ། གྲུབ་པའི་དབང་ཕྱུག་ཨ་ཧྥུ་ཀ་རའི་
སྒྲུབ་ཐབས་འཁྲུལ་སྤོང་ལུགས་ཀྱི་འཁོར་ལོ་སྡོམ་པ་ལྷ་རེ་གཉིས་པའི་དབང་གནང་།
དྲུག་པའི་ཚེས་གཅིག་ཉིན། རྗེ་བཙུན་མི་ཏྲི་བའི་ལུགས་ཀྱི་དཔལ་འཁོར་ལོ་སྡོམ་པ་ལྷ་བཅུ་གསུམ་གྱི་
དབང་གནང་། ཚེས་གཉིས་ལ། ཕྱག་རྡོར་སྟོད་འགྲེལ་ལུགས་ཀྱི་ལྷ་རེ་གཉིས་པའི་དབང་གནང་། ཚེས་གསུམ་ལ།
མངོན་བརྗོད་བླ་མ་ལས་གསུངས་པའི་བདེ་མཆོག་འབུམ་པའམ་བདེ་མཆོག་དྲག་པོ་ཆེན་པོ་ལྷ་རེ་གཉིས་པའི་
333



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དབང་གནང་། ཚེས་བཞི་ལ། མངོན་བརྗོད་བླ་མ་ལས་གསུངས་པའི་བདེ་མཆོག་འཁོར་ལོའི་སྒྱུར་དྲུག་ལྟ་དོན་
གཉིས་པའི་དབང་གནང་། ཚེས་ལྔ་ལ། བཤད་རྒྱུད་རྡོ་རྗེ་མཁའ་འགྲོ་ལས་གསུངས་པའི་བདེ་མཆོག་རྡོ་རྗེ་མཁའ་
འགྲོ་ལྷ་རེ་གཉིས་པའི་དབང་གནང་། ཚེས་དྲུག་ལ། བདེ་མཆོག་མཁའ་འགྲོ་རྒྱ་མཚོ་ལྷ་སྟོང་དང་ལྔ་བརྒྱ་དང་
བཞི་བའི་དབང་གནང་། ཚེས་བདུན་ལ། བདེ་མཆོག་འཇམ་པའི་རྡོ་རྗེ་ལྷ་ལྔ་བཅུ་བའི་དབང་གནང་། ཚེས་བརྒྱད་
ལ། སྔ་དྲོ་གྲུབ་ཆེན་ལ་པ་བའི་ལུགས་ཀྱི་འཁོར་ལོ་སྡོམ་པ་ལྷ་བཅུ་གསུམ་མ་དང་། ཕྱི་དྲོ་སྡོམ་འབྱུང་ནས་གསུངས་
པའི་བདེ་མཆོག་ལྷ་བཅུ་གསུམ་མའི་དབང་གཉིས་གནང་། ཚེས་དགུ་ལ། སྔ་དྲོ་རྡོ་རྗེ་རྣམ་འབྱོར་མ་ལྷ་སོ་བདུན་
མའི་དབང་དང་། ཕྱི་དྲོ་ཕག་མོ་འབྱུང་བར་གྲགས་པ་ལྷ་བཅུ་གསུམ་མམ་ཉེར་གཅིག་པའི་དབང་གཉིས་གནང་།
བཅུ་ཐམ་པའི་ཉིན་ལ། སྔ་དྲོ་རྡོ་རྗེ་ཕག་མོ་ཕག་གདོང་ཅན་ལྷ་རེ་གཅིག་པའི་དབང་དང་། ཕྱི་དྲོ་མཆོག་གི་རྡོ་རྗེ་
ཕག་མོ་ལྷ་བཅུ་གསུམ་མམ་བཅུ་བདུན་མའི་དབང་གཉིས་གནང་། བཅུ་གཅིག་ལ་བདེ་མཆོག་བོང་ཞལ་ཅན་ལྷ་
རེ་གཉིས་པའི་དབང་གནང་། བཅུ་གསུམ་ལ། སྔ་དྲོ་བདེ་མཆོག་ཁྲོ་བོ་ཁམས་གསུམ་རྣམ་རྒྱལ་ལྷ་ང་གཅིག་པའི་
དབང་དང་། ཕྱི་དྲོ་བདེ་མཆོག་རྡོར་སེམས་ལྷ་སོ་བདུན་གྱི་དབང་གཉིས་གནང་ནས་བདེ་མཆོག་རབ་འབྱམས་
ཀྱི་དབང་གི་རྒྱུན་འ ཆད་ལ་ཁད་དུ་ཡོད་པ་རྗེ་འདིས་དབང་རྒྱུན་སྤེལ་ནས་དཔལ་འཁོར་ལོ་བདེ་མཆོག་གི་
བཤད་སྒྲུབ་ཉམས་པ་སླར་གསོ་གནང་བ་ནི། རྗེ་རིན་པོ་ཆེའི་རྣམ་ཐར་བརྡ་ཚིག་ལས། ཤིད་ཟན་ཞེས་པའང་དེ་
ནས་གོ ཞེས་གསུངས་པ་ལྟར། རྗེ་རིན་པོ་ཆེའི་སྔོན་ཙམ་དུ་བདེ་མཆོག་གི་བཤད་སྒྲུབ་ཉམས་ནས་ཤི་བ་ལྟར་
གྱུར་བ་ལ་རྗེ་རིན་པོ་ཆེ་ནས་བདེ་མཆོག་གི་རྒྱུད་འགྲེལ། བསྐྱེད་རྫོགས་ཀྱི་ཁྲིད་ཡིག སྒྲུབ་ཐབས། དབང་ཆོག་
སོགས་ལེགས་བཤད་འགྲན་ཟླ་དང་བྲལ་བ་མང་བོ་བརྩམས་ནས་སྒྲུབ་མཆོད་བཙུགས་ཏེ་དཔལ་འཁོར་ལོ་བདེ་
མཆོག་གི་བཤད་སྒྲུབ་ཉམས་གསོ་གནང་བའི་མཛད་པ་དང་ཆ་འདྲ་བའི་རྣམ་ཐར་བདག་གིར་བཞེས་པ་ནི་སྟོང་
གསུམ་རིན་ཆེན་བདུན་གྱིས་བྱུར་བུར་བཀང་སྟེ་ཕུལ་ཡང་གཞལ་དཀའ་བའི་བཀའ་དྲིན་དུ་ཤེས་པར་བྱའོ། །
ཞེས་གསུངས་ཤིང་། དབང་དེའི་སྐབས་ཀྱི་བཀའ་སློབ་གཤམ་གསལ།
དང་བོ། སྡོན་འགྲོའི་སྐབས།
རང་རེ་རྣམས་ཀྱིས་ད་རེས་ལུས་རྟེན་བཟང་བོ་ཁྱད་པར་ཅན་ཐོབ་སྟེ་དམ་པའི་ཆོས་
སྒྲུབ་པའི་གོ་སྐབས་འདི་ལྟ་བུ་འཛོམས་ཤིང་། དེའི་ནང་ནས་ཀྱང་ཁྱད་པར་དུ་སངས་རྒྱས་
ཀྱི་བསྟན་པ་དང་མཇལ་བ་ཙམ་དུ་མ་ཟད། ཁམས་གསུམ་ཆོས་ཀྱི་རྒྱལ་པོའི་རིང་ལུགས་དྲི་
མ་མེད་པ་དང་མཇལ། གྲོགས་དགེ་བའི་བཤེས་གཉེན་གྱི་མགོན་གྱིས་ཟིན་ཏེ་འདི་ལྟ་བུའི་
334



བཀའ་སློབ་ཟིན་བྲིས་ཕྱོགས་བསྒྲིགས།
A
སྐལ་བ་བཟང་བོ་ཐོབ་རྒྱུ་ནི་ཤིན་ཏུ་ནས་ཀྱང་ཆེས་དཀོན་པ་ཡིན་པས། དེ་ལ་ཨེ་མ་ཧོ་རྨད་
བྱུང་སྐལ་བ་བཟང་སྙམ་དུ་སེམས་རབ་ཏུ་དགའ་བའི་བཞིན་གྱི་མདངས་གསལ་ཞིང་འཛུམ་
པའི་ཉམས་དང་ལྡན་པའི་སྒོ་ནས་ཆོས་གསན་དགོས། གསན་ལུགས་ལ་ནམ་ཡང་སྣོད་ཀྱི་
སྐྱོན་གསུམ་སྤངས་ཏེ་ཉོན་གསུངས་པ་ལྟར་སྣོད་ཁ་སྦུབ་པ་དང་སྣོད་ཞབས་བརྡོལ་བ། སྣོད་
མི་གཙང་བའི་དྲི་མས་སྦགས་པ་སྟེ། དེ་ཡང་ནམ་མཁའ་ནས་བདུད་རྩིའི་ཆར་ཕབ་ཀྱང་
རང་གི་ཕོར་བ་ལ་སོགས་པ་ཁ་སྦུབ་ནས་བཞག་ན་དེའི་ནང་དུ་བདུད་རྩི་ཐིགས་པ་གཅིག་
ཀྱང་མེད་པ་དཔེ་དེ་དང་མཚུངས་པར་བླ་མས་ཟབ་ཆོས་འདི་ལྟ་བུ་གནང་རུང་། དེ་ལ་མ་
ཉན་ན་སྣོད་ཁ་སྦུབ་པ་དང་གཅིག་པ་རེད། སྣོད་ཞབས་བརྡོལ་བ་དཔེར་ན་རང་གི་ཕོར་བ་
སོགས་ཞབས་བརྡོལ་བ་ཡིན་ན་ཟས་ཟ་མ་ཅི་ཙམ་ནང་དུ་བླུག་ཀྱང་ཐམས་ཅད་ཟག་ནས་
འགྲོ་བ་དང་མཚུངས་པར། བླ་མས་ཆོས་ཇི་འདྲ་གསུངས་ཀྱང་མ་ཉན་པའམ་ཉན་ན་ཡང་
ཡིད་ལ་མ་བཟུང་ན། རྗེས་སུ་ཉམས་ལེན་གྱི་གནད་དུ་འགྲོ་དུས་ཡིད་ན་ཅི་ཡང་མེད་པར་
བརྗེད་འགྲོ། སྣོད་མི་གཙང་བ་ནི་དཔེར་ན་སྣོད་དེ་མི་གཙང་བས་སྦགས་ཡོད་ན། དེའི་ནང་
དུ་ཟས་ཞིམ་པོ་ཅི་ཙམ་ཞིག་བླུག་ཀྱང་ཟ་ཉན་མེད་པ་དང་མཚུངས་པར། རང་གི་ཀུན་སློང་
རྣམ་པར་དག་པའི་སྒོ་ནས་མ་ཉན་པར་དུག་གསུམ་གྱི་དབང་དུ་སོང་བ་སྟེ། གཞན་ལ་གནོད་
པ་དང་རང་ཆེ་འདོད་གྲགས་འདོད་སོགས་ཀྱི་ཆེད་ཉན་ན་སྣོད་དྲི་མས་སྦགས་པ་ལྟ་བུ་ཡིན་
པས་དེ་རྣམས་སྤངས་པའི་སྟེང་དུ་འདུ་ཤེས་དྲུག་བསྟེན་དགོས། འདུ་ཤེས་དྲུག་ནི་རང་ལ་
ནད་པ་ལྟ་བུའི་འདུ་ཤེས། བླ་མ་ལ་སྨན་པའི་འདུ་ཤེས། ཆོས་ལ་སྨན་གྱི་འདུ་ཤེས། ཆོས་ཉན་
པ་ལ་ནད་འཚོ་བའི་འདུ་ཤེས་སོགས། དཔེར་ན། རང་ད་ལྟ་འཁོར་བ་སྡུག་བསྔལ་གྱི་རྒྱ་
མཚོ་ཆེན་པོའི་ཀློང་དུ་འདོད་ཆགས་ཞེ་སྡང་གཏི་མུག་ལ་སོགས་ཀྱིས་གཙེས་ཏེ་དུག་གསུམ་
གྱི་གཞན་དབང་དུ་གྱུར། དེའི་ནད་ཀྱིས་གཟིར་བ་ན་རང་ནད་པ་ལྟ་བུ་རེད། བླ་མ་ལ་སྨན་
པའི་འདུ་ཤེས་འཇོག་པའི་རྩ་བ་ཅི་རེད་ཟེར་ན། རང་འཁོར་བའི་གཅོང་རོང་ན་གཟིར་
བཞིན་པ་འདི་སྐྱོབ་པའི་ཐབས་བླ་མ་ལ་ཡོད་པས་བླ་མ་སྨན་པ་ལྟ་བུ་ཡིན་ལ། སྨན་པ་དེ་
335



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
A
བསྟེན་པ་གལ་ཆེ་ཞིང་། སྨན་པས་བྱིན་པའི་སྨན་མ་བསྟེན་ན་སྨན་པ་ལ་བསྟན་པ་ཡང་དགོས་
པ་མེད་པར་འགྱུར། དཔེ་དེ་དང་མཚུངས་པར་བླ་མ་བསྟེན་ཀྱང་བླ་མའི་གང་གསུངས་པ་
དེ་རང་གི་ནད་འཚོ་བའི་ཆེད་དུ་དམིགས་ཏེ་ཁ་ནང་དུ་སྐོར་ནས་རང་སྟེང་དུ་ཉམས་ལེན་གྱི་
ཆེད་དུ་མ་བྱས་ན། སྨན་དེ་མ་བླངས་པ་དང་མ་འཐུང་བ་ལྟ་བུ་ཡིན་པས། དེ་བསྟེན་པ་ནི་ནད་
འཚོ་བའི་འདུ་ཤེས་སོ། །ཆོས་དེ་ལ་ནད་དེ་དག་ཐམས་ཅད་འཇོམས་པའི་སྟོབས་ནུས་པ་ཡོད་
པས་སྨན་གྱི་འདུ་ཤེས་དང་། གཞན་དེང་སང་གི་དུས་སུ་ལྷག་པར་སྐྱེས་བུ་དམ་པའི་འདུ་
ཤེས་དང་དམ་པའི་ཆོས་ཡུན་དུ་གནས་པའི་འདུ་ཤེས་ནི་ཧ་ཅང་གལ་ཆེ་བ་རེད། ད་ལྟ་ང་ཚོ་
ལ་འདི་ལྟ་བུའི་བདེ་སྐྱིད་ཀྱི་ཉི་མ་ཤར་ཡོད་པ་འདི་དུས་སུ་ཧ་ཅང་གཟབ་གཟབ་བྱས་ཏེ།
འདིའི་སྟེང་ནས་བླ་མ་ལ་སོགས་སྐྱེས་བུ་དམ་པ་ལ་དད་པ་དག་སྣང་སྦྱོང་བ་ཤིན་ཏུ་གལ་ཆེ།
དད་པ་དག་སྣང་མ་སྦྱངས་ན་སངས་རྒྱས་དངོས་སུ་བྱོན་ཀྱང་སྐྱོབ་པའི་ནུས་མཐུ་མེད་པ་
དེ་ལྟ་བུ་རེད། །
དམ་པའི་ཆོས་འདི་ཡུན་རིང་དུ་གནས་ན་ཅི་མ་རུང་སྙམ་དུ་བསམ་པ་རྣམ་པར་དག་
པའི་སྒོ་ནས་ཆོས་ཉན་པའི་སྐབས་སུ་ཡང་འདུ་ཤེས་དྲུག་བསྟེན་ནས་གསན་དགོས། དེ་ཡང་
གསན་བྱ་དམ་པའི་ཆོས་ད་ལྟ་སྐབས་སུ་བབས་པ་ནི། རྗེ་ཐམས་ཅད་མཁྱེན་པས། རྣལ་
འབྱོར་མ་རྒྱུད་དུང་ཕྱུར་ཁྲི་གཅིག་དང་། །བྱེ་བ་ཁྲག་ཁྲིག་གསུངས་པའི་ནང་ནས་ནི། །རྒྱལ་
མཚན་ཏོག་ལྟར་མཐོ་བའི་རྒྱུད་ཀྱི་མཆོག །དཔལ་ལྡན་འཁོར་ལོ་སྡོམ་པ། །ཞེས་བསྔགས་
བརྗོད་མཛད་ལ། སྤྱིར་ན་སངས་རྒྱས་ཀྱིས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་ཞིག་གསུངས་
པ་ཐམས་ཅད་ཚུར་བསྡུས་ན། ཐེག་པ་གསུམ་དུ་འདུ་ཞིང་། དེའི་ནང་ནས་ཀྱང་རྒྱུ་ཕ་རོལ་
ཏུ་ཕྱིན་པའི་ཐེག་པ་དང་འབྲས་བུ་གསང་སྔགས་རྡོ་རྗེ་ཐེག་པ་གཉིས་སུ་འདུ། འབྲས་བུ་
གསང་སྔགས་རྡོ་རྗེ་ཐེག་པ་ནི། ཐམས་ཅད་ཀྱི་ནང་ནས་ཆེས་མཆོག་དང་རྨད་དུ་བྱུང་བ་
ཡིན་ལ། དེའི་ནང་ནས་ཀྱང་རྣལ་འབྱོར་མ་རྒྱུད་ལས་དཔལ་འཁོར་ལོ་བདེ་མཆོག་འདི་རང་
རེ་རྣམས་ལ་འབྲེལ་ཆེ་བ་རེད། རྒྱུ་མཚན་གང་གིས་ན། སྔོན་འཇིག་རྟེན་གྱི་ཁམས་འདི་
336



བཀའ་སློབ་ཟིན་བྲིས་ཕྱོགས་བསྒྲིགས།
དབང་ཕྱུག་ཆེན་པོས་བདག་བྱས་ཏེ། སེམས་ཅན་ལ་གནོད་འཚེ་བཏང་ནས་སྡུག་བསྔལ་
མྱོང་བཞིན་པའི་སྐབས་སུ། དེ་འདུལ་བའི་དུས་ལ་བབས་པ་མཁྱེན་ནས་སངས་རྒྱས་བཅོམ་
ལྡན་འདས་དེ་ཉིད་རི་རབ་ཀྱི་རྩེ་ལ་བྱོན་ཏེ་དཔལ་འཁོར་ལོ་བདེ་མཆོག་གི་དཀྱིལ་འཁོར་
དངོས་སུ་བཞེངས་ནས་བདེ་མཆོག་གི་རྒྱུད་ལ་སོགས་པ་གསུངས། དེ་ལ་བརྟེན་ནས་དབང་
ཕྱུག་ཆེན་པོ་བཏུལ། ཡུལ་ཉི་ཤུ་རྩ་བཞི་བོ་ལ་སོགས་དཔའ་བོ་དང་དཔའ་མོ་རྣལ་འབྱོར་མ་
རྣམས་ཀྱིས་བདག་གིར་བཟུང་ཞིང་དབང་ཕྱུག་ཆེན་པོའི་སྲོག་སྙིང་ཕུལ་ཏེ་ཕྱིན་ཆད་དེ་
འདྲའི་གནོད་པ་མི་བྱེད་པའི་དམ་བཅའ་ཕུལ། དེའི་སྐབས་སུ་བདེ་མཆོག་གི་དཀྱིལ་འཁོར་
དངོས་སུ་བཞེངས་པ་ད་ལྟ་ཡང་རི་རབ་རྩེ་ན་མ་འཇིག་པར་ཡོད་ཅེས་དམ་པ་སྔ་མ་ཚོའི་
གསུང་རྒྱུན་དུ་ཡོད། དཀྱིལ་འཁོར་གྱི་སྒོ་དེ་ང་ཚོ་ལྷོ་རྒྱལ་འཛམ་བུའི་གླིང་ལ་བསྐོར་ནས་
བཞག་ཡོད་པ་དེའི་རྟེན་འབྲེལ་གྱིས་རང་རེ་ཚོའི་ལྷག་པའི་ལྷ་བདེ་མཆོག་བྱས་ན་ལྷག་པར་
དུ་སྒྲུབ་སླ་བ་དང་བྱིན་རླབས་ཀྱི་ཚན་ཁ་ཆེ་བ་སོགས་ཕན་ཡོན་ཆེན་པོ་ཡོད། བདེ་མཆོག་ལ་
ཡང་གདུལ་བྱའི་དབང་གིས་རིགས་མི་འདྲ་བ་མང་བོ་ཡོད་ལ། ད་རེས་སྐབས་སུ་བབས་པ་
ནི་བདེ་མཆོག་རབ་འབྱམས་འཁྲུལ་སྤོང་ཡིན། བདེ་མཆོག་རབ་འབྱམས་ཟེར་བ་འདི་
སྤྱིར་ན་ཀུན་མཁྱེན་ཏཱ་ར་ན་ཐས་ཕྱོགས་སྒྲིག་མཛད་པ་རེད་དེ། ལ་ལའི་བཤད་ན་ཨ་བྱཱ་ཀ་
རས་འཁྲུལ་སྤོང་འདི་གསུངས་པ་ཡིན་ཟེར་བ་དང་། གཞན་ཡང་བཤད་ཚུལ་འགའ་ཡོད།
གང་ལྟར་དེའི་ལུགས་ཀྱི་བདེ་མཆོག་གི་དབང་གི་སྔོན་འགྲོ་སྟ་གོན་གྱི་རིམ་པ་འབུལ་བ་ལ།
གཉིས་པ། སྟ་གོན་སྐབས་ཀྱི་བཀའ་སློབ།
སྟ་གོན་ལ་ས་བཅད་ཀྱི་ཐོག་མ་ཀུན་སློང་བཅོས་པ་ཞེས་ཀུན་སློང་བཅོས་རྒྱུ་ནི་ཤིན་ཏུ་
ག་ལ་ཆེ། སྟ་གོན་བྱེད་པ་ནི་རྗེས་སུ་དཀྱིལ་འཁོར་ལ་འཇུག་པའི་དོན་དུ་སྔར་ནས་ཀྱང་རང་
གི་ཀུན་སློང་རྣམ་པར་དག་པ་ཞིག་བྱེད་དགོས་པ་དེའི་རྒྱུ་མཚན་གྱིས་སྟ་གོན་བྱས་པ་རེད།
སྟ་གོན་བྱེད་པ་དེ་ལ་ཀུན་སློང་ཇི་ལྟར་བཅོས་པ། ཀུན་སློང་བཅོས་པའི་ཚིག་ན་གསལ་བ་
་བ
འ།བ་
337



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལྟར་རེད་མོད་དེ། རང་རེ་ལ་མཚོན་ན། ད་ལྟ་དམ་པའི་ཆོས་བསྒྲུབ་ན་སྒྲུབ་ཆོག་ཆོག་ཏུ་ཡོད་
པའི་སྐལ་བ་བཟང་བོ་འདི་ལྟ་བུ་ཞིག་ལག་རྩེར་སོན་ཀྱང་། དལ་འབྱོར་ལ་དལ་འབྱོར་དུ་
ངོས་ཟིན་པ་མེད། དལ་བ་བརྒྱད་དང་འབྱོར་བ་བཅུ་ཚང་བའི་རྟེན་བཟང་བོ་འདི་ཤིན་ཏུ་
ནས་ཀྱང་རྙེད་དཀའ་བ་རེད། འཛམ་བུའི་གླིང་ན་འགྲོ་བ་རིགས་དྲུག་ལས་མི་ཤིན་ཏུ་ཉུང་
ལ་དེ་ལས་ཀྱང་དལ་བརྒྱད་འབྱོར་བཅུ་ཚང་བ་ནི་ཤིན་ཏུ་ཉུང་། དཔེར་ན། རྒྱ་ཡུལ་ན་མི་དུང་
ཕྱུར་བཅུ་གསུམ་ལྷག་ཡོད་ཀྱང་། དེ་ལས་སངས་རྒྱས་ཀྱི་མཚན་ཙམ་ཡང་མ་ཐོས་པ་གསུམ་
ཆ་ལས་གཉིས་ལྷག་དང་། ཐོས་ཀྱང་ཆོས་སྒྲུབ་པའི་ཆ་རྐྱེན་མེད་པ་སོགས་ལ་གཞིགས་ན་
ཡང་དལ་བརྒྱད་འབྱོར་བཅུ་ཚང་བ་ཤིན་ཏུ་དཀོན་པ་རྟོགས་ཐུབ། རྒྱུ་དང་ངོ་བོ་གང་གི་སྒོ་
ནས་བསམ་ཀྱང་ཆེས་ཤིན་ཏུ་དཀོན་པ་འདི་ལག་རྩེར་སོན་པ་ནི་ད་རེས་ཙམ་མ་གཏོགས་
ཡང་ཡང་རྙེད་པར་མི་འགྱུར་ལ། ད་རེས་དལ་འབྱོར་གྱི་རྟེན་འདི་ཐོབ་ན་ཡང་འདི་ནི་ཡུན་
དུ་མི་གནས་པ་འཆི་བ་མི་རྟག་པ་བསམ་དགོས། དེ་བསམ་པ་ལ་སྐྱེས་བུ་གསུམ་གྱི་ཐུན་མོང་
བའི་ལམ་གྱིས་བློ་སྦྱང་དགོས་པ་ལ། ལམ་མཆོག་གཉིས་ཀར་དགོས་པའི་ཐུན་མོང་ལམ། །
ཞེས་གསུངས་པ་ལྟར། ཐོག་མར་ཐུན་མོང་གི་ལམ་སྦྱོང་ཞིག་གསང་བ་སྔགས་ལ་མེད་མི་
རུང་བ་རེད། རང་རེ་རྣམས་ལ་སྐྱེས་བུ་ཆུང་ངུའི་ལམ་གྱི་རིམ་པ་ཞིག་ལ་ངོ་མ་བློ་སྦྱངས་པ་
ཞིག་བྱུང་ན་ཆོས་སྒྲུབ་པ་ལ་དོན་གཉེར་ཇེ་ཆེ་དང་འཇིག་རྟེན་གྱི་བྱ་བ་ལ་མི་གཡེང་བ་ཞིག་
འབྱུང་རྒྱུ་རེད། དེ་ཡང་ད་རེས་རྙེད་པའི་དལ་འབྱོར་འདི་དོན་དང་ལྡན་པ་བྱེད་དགོས་པ་
མ་གཏོགས་འདི་དོན་མེད་དུ་བཏང་ན། གསེར་གྱི་གླིང་དུ་ཕྱིན་ཀྱང་ལག་སྟོང་དུ་ཕྱིར་ལོག་
པ་དང་ཁྱད་པར་མེད། དོན་དང་ལྡན་པ་ཇི་ལྟར་བྱེད་ཅེ་ན། འཆི་བ་མི་རྟག་པ་ནི་ཐམས་
ཅད་ཀྱིས་ཤེས་བཞིན་པ་སྟེ། གནའ་ནས་ད་བར་མ་ཤི་བའི་མི་གཅིག་ཀྱང་མེད། འགའ་རེའི་
སེམས་ལ་ང་ད་རུང་ལོ་ཆུང་ཆུང་ཡིན་པས་ཤི་བ་ལ་ཡུན་རིང་བསམ་པ་ཡོད་ཀྱང་། ལོ་ཆུང་
བས་ཕན་པ་མེད། སྐྱེས་མ་ཐག་ནས་ཤི་བ་དང་ལོ་འདི་འདྲ་ལ་འཆི་འདི་འདྲ་ལ་མི་འཆི་ཞེས་
པའི་གདེང་ཚོད་སུ་ལ་ཡང་མེད། དེ་མ་ཟད་འཆི་བའི་རྐྱེན་སྣ་ཚོགས་ཡིན་པ་མིག་གིས་
338



བཀའ་སློབ་ཟིན་བྲིས་ཕྱོགས་བསྒྲིགས།
མཐོང་བཞིན་པ་སྟེ། དཔེར་ན། ལོ་ཡང་ཆུང་། ནད་ན་ཚ་སོགས་མེད་ན་ཡང་མེས་འཚིག་
པའམ་ཆུས་ཁྱེར་བ་དང༌། རླངས་འཁོར་གྱི་དོན་རྐྱེན་བྱུང་ནས་ཤི་བ་སོགས་སྣ་ཚོགས་ཡོད་
པ་རེད། མཉམ་མེད་ཇོ་བོ་ཆེན་པོས། ཚེ་ནི་ཡུན་ཐུང་ཤེས་བྱའི་རྣམ་པ་མང་། །གསུངས་པ་
ལྟར་ཚེ་འདི་ཧ་ཅང་ཡུན་ཐུང་ཐུང་སྟེ། དེང་སང་ལོ་བདུན་ཅུ་བརྒྱད་ཅུར་བུད་ཡོད་པ་དཀོན་
ཙམ་རེད། གལ་སྲིད་ལོ་བདུན་ཅུར་འདུག་རྒྱུ་ཡིན་ཡང་ཆུང་དུས་ལོ་བཅུ་བར་དུ་བྱིས་པ་
ཡིན་པས་ཆོས་སྒྲུབ་པའི་སེམས་པ་མེད། ལོ་བཅུ་བོ་དེ་འཐེན་ན་ཤུལ་དུ་ལོ་དྲུག་ཅུ་ལས་མེད།
ལོ་དྲུག་ཅུ་བོ་དེ་ཉིན་མཚན་གཉིས་སུ་ཕྱེ་བས་མཚན་མོ་འཐེན་ན་ལོ་སུམ་ཅུ་ལས་མེད་ལ། སུམ་
ཅུ་བོ་ལ་ཡང་འགྲོ་འཆག་ཉལ་འདུག་སོགས་འཇིག་རྟེན་འཚོ་བའི་སྐོར་གྱི་བྱ་བ་མི་བྱེད་
ཐབས་མེད་ཀྱི་དུས་ཚོད་སོགས་འཐེན་པ་དང་ཡང་ན་རང་ལ་རང་དབང་མེད་པར་ནད་
ཀྱིས་གཟིར་བ་སོགས་འཐེན་ན་ཆོས་སྒྲུབ་པའི་གོ་སྐབས་ཤིན་ཏུ་ཐུང་ཐུང་ཡིན། དེ་དག་ལ་
བསམ་ནས་སྔ་དྲོ་ཕྱི་དྲོ་གཉིས་ལས་སྔ་དྲོ་དང་། དེ་རིང་སང་ཉིན་གཉིས་ལས་དེ་རིང་མི་འཆི་
བའི་གདེང་ཚོད་གང་ཡང་མེད་པས་འཆི་བ་མི་རྟག་པ་དྲན་པར་མཛོད་དང་། འགོ་ཆོས་ལ་
འཇུག་བྱེད་འདི་ཡིས་བྱེད། བར་ཆོས་ཀྱི་སྐུལ་མ་འདི་ཡིས་བྱེད། མཇུག་མཐར་ཕྱིན་པའང་
འདི་ཡིས་བྱེད་གསུངས་པ་ལ་གོ་རྒྱུ་ཆེན་པོ་ཡོད།
ང་ཚོ་ནི་རྟག་འཛིན་ཅན་ཞེས་ཤི་དགོས་པ་ཤེས་བཞིན་དུ་ད་དུང་ཤི་མི་དགོས་པར་
འདང་བརྒྱབས་ནས་ཆོས་ད ལ་མོ་བྱས་ཏེ་བསྒྲུབ་ཆོག་སྙམ་པའམ། ཡང་ན་ལོ་ལོན་དུས་
སྒྲུབ་ཆོག་སྙམ་པ་ནི་ཧ་ཅང་གླེན་རྟགས་རེད། འཇིག་རྟེན་གྲོང་བ་ལ་ལ་ཚོས་སེམས་ཅན་
ཐམས་ཅད་འཆི་དགོས་པ་གཅིག་པ་རེད། ཡར་འགྲོ་ས་མེད་ཀྱང་ཐུར་འགྲོ་ས་ཡོད་རྒྱུ་རེད་
ཟེར། ཡར་འགྲོ་ས་རང་གིས་མ་བྱས་ན་ཐུར་དམྱལ་བ་ཡི་དྭགས་དུད་འགྲོ་སོགས་སུ་སྡུག་
བསྔལ་བསམ་གྱིས་མི་ཁྱབ་པ་མི་ལོ་སྟོང་ཕྲག་ཁྲི་ཕྲག་གི་བར་དུ་མྱོང་དགོས་པ་བཟོད་
གླགས་ཨེ་ཡོད། ད་ལྟ་རང་གི་ཤ་ཐོག་ཏུ་མེ་བཙའ་ཞིག་བཞག་ནའང་བཟོད་མི་ཐུབ། དམྱལ་
བའི་ཡུལ་ནས་ཉིན་མཚན་དུས་དྲུག་ཏུ་བཙོས་ནས་བཞག་ན་ཇི་ལྟར་བཟོད། ཤི་བའི་འོག་
339



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཏུ་ཆོས་མ་གཏོགས་གཞན་གང་གིས་ཀྱང་མི་ཕན། འཇིག་རྟེན་ཁམས་སུ་ཁེ་དང་དབང་
གྲགས་ཇི་འདྲ་ཡོད་ཀྱང་ཤི་བའི་འོག་ཏུ་རང་གཅིག་པུ་ལས་གཞན་གྱིས་སྐྱེལ་མ་དང་རྒྱུ་ནོམ་
པས་བླུ་ས་མེད་པར་རང་གཅིག་པུ་འགྲོ་དགོས། དེ་དུས་སྐྱབས་གནས་དཀོན་མཆོག་གསུམ་
མ་གཏོགས་གཞན་གང་གིས་ཀྱང་སྐྱོབ་ཐབས་མེད་པས། ད་ལྟ་ཉིད་ནས་དཀོན་མཆོག་ལ་ཡིད་
ཆེས་ཀྱིས་གསོལ་བ་འདེབས་པ་དང་ལས་འབྲས་ཚུལ་བཞིན་སྲུང་བ་སོགས་ཤིན་ཏུ་ནས་
ཀྱང་གལ་ཆེ། ད་ལྟ་རང་གིས་མ་སེམས་ཅན་ཐམས་ཅད་ཀྱི་དོན་ལེགས་པོ་ཞིག་བསྒྲུབ་ཐུབ་
ན་སེམས་ཅན་གྱི་དོན་སྒྲུབ་པའི་དུས་ཚོད་རེད། ཐོག་མ་མེད་པ་ནས་འཁོར་བ་རུ་འཁོར་
འཁོར་བས་རང་རང་གི་མར་མ་གྱུར་པའི་སེམས་ཅན་གཅིག་ཀྱང་མེད་པས། མར་ཤེས་པ་
མ་ཟད་དྲིན་དྲན་པ་དང་། དེ་ལ་ཡིད་འོང་གི་བྱམས་པ། སྙིང་རྗེ་ཚད་མེད་བསྐྱེད་པ་དང་།
ལྷག་བསམ་རྣམ་པར་དག་པའི་སྟེང་དུ་རྒྱུ་འབྲས་མན་ངག་བདུན་གྱི་སྒོ་ནས་བྱང་ཆུབ་ཀྱི་
སེམས་རིན་པོ་ཆེ་བསྐྱེད་ན་ཐེག་པ་ཆེན་པོའི་ཆོས་སུ་འགྱུར་བ་ཡིན་པས། ངེས་པར་དུ་བྱང་
ཆུབ་ཀྱི་སེམས་རིན་པོ་ཆེ་བསྐྱེད་པ་གལ་ཆེའོ། །
གསང་བ་སྔགས་ལ་འཇུག་ན་ཡང་ལ་ལ་ནི་ཚེ་འདིའི་དོན་ཙམ་དང་། ལ་ལ་ནི་ཚེ་ཕྱི་མ་
ཕན་ཆད་ཀྱི་དོན་ཙམ་དུ་འཇུག ལ་ལ་ནི་མཐར་ཐུག་བླ་ན་མེད་པའི་བྱང་ཆུབ་འཐོབ་པའི་
དོན་དུ་འཇུག་པ་སོགས་ཡོད། དེའི་ནང་ནས་སྔ་མ་གཉིས་ལྟར་འཇུག་ན་དོན་ཆེན་པོ་
མི་འགྲུབ། ཚེ་འདི་དང་ཕྱི་མའི་དོན་ཙམ་ཡིན་ན་མཐར་ཐུག་བླ་མེད་འཐོབ་པའི་རྒྱུར་མི་འགྲོ་
བ་ཡིན་པས། སྔ་མ་གཉིས་ལྟར་མི་འཇུག་པར་ཕྱི་མ་ལྟར་འཇུག་དགོས་གསུངས་པ་སྟེ། འཇིག་
རྟེན་ཕ་རོལ་དོན་གཉེར་སྐྱེས། །འཇིག་རྟེན་འདི་ཡི་འབྲས་བུ་རྒྱས། །ཞེས་འཇིག་རྟེན་ཕ་
རོལ་ཚེ་ཕྱི་མ་ཕན་ཆད་ཀྱི་དོན་དུ་གསང་བ་སྔགས་ལ་འཇུག་པའི་བསམ་པ་རྣམ་པར་དག་པ་
བསྐྱེད་ན། འཇིག་རྟེན་འདིའི་བྱ་བ་རྣམས་ཞོར་དུ་འགྲུབ་ཡོང་གསུངས་པ་རེད། །
34)



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །རྡ་བའི་སྒོ་མང་སྒར་ནས་བདེ་མཆོག་གི་དབང་གནང་
སྐབས་ཀྱི་བཀའ་སློབ་བཞུགས་སོ། །
དེ་ལྟར་དཔལ་འཁོར་ལོ་སྡོམ་པའི་དབང་བསྐུར་ཟབ་མོ་ལེགས་པར་ཕ་རོལ་ཏུ་གྲུབ་
ཟིན་པ་ཡིན། སྔོན་གྱི་སྐྱེས་བུ་དམ་པ་གོང་མ་རྣམས་ཀྱི་ཐུགས་བསྐྱེད་དང་སྨོན་ལམ་གྱི་
མཐུས། ང་ལ་ཁོང་ཚོའི་མཚན་ཙམ་འཛིན་པ་ལས་མེད་ཀྱང་དེ་རིང་ལྷན་ཅིག་ཏུ་ས་ཆ་
འདི་ནས་དཔལ་འཁོར་ལོ་བདེ་མཆོག་གི་དབང་ཞིག་བསྐུར་རྒྱུ་བྱུང་བ་རེད། ཁྱེད་ཚོ་དེ་
རིང་དབང་གྲལ་དུ་འདུག་པ་ཚོ་ཡིན་ན་ཐམས་ཅད་པོས་བླ་མ་རྡོ་རྗེ་འཆང་ཞེས་དད་པ་མིག་
ནས་ཆུ་བྱུང་བ་ལྟ་བུ་བྱེད་བཞིན་ཡོད་དེ། དོན་དམ་པར་བླ་མས་གང་བཤད་སེམས་སུ་མི་
འཛིན་པར་བརྗེད་འདུག ནང་ཁུལ་དུ་འཁོན་རྡུང་རེས་བྱས། མི་བསད་རྟ་འདེད་བྱས།
ཡང་ན་ས་རྩོད་ཆུ་རྩོད་ཅུང་ཙམ་རེའི་དོན་དུ་རང་རང་བོད་ཀྱི་ནང་དུ་འཐབ་རྩོད་འཁྲུག་
ལོང་བྱས་ནས། མ་སེམས་ཅན་གྱི་དོན་ཕར་ཞོག རང་བོད་ཁ་བ་ཅན་གྱི་དོན་ཡང་སེམས་
ན་མེད་པ་དེ་འདྲའི་གནས་ཚུལ་འདུག དེ་དག་ཐམས་ཅད་རང་རྒྱུད་ཀྱི་ཉོན་མོངས་དུག་
གསུམ་ཤུགས་ཆེ་བའི་རྐྱེན་གྱིས་དེ་འདྲ་བྱུང་བ་རེད། ང་ནི་དེ་འདྲ་མ་བྱེད་པར་ལྷག་པར་
ཁྱེད་ལོ་ལོན་ཚོ་ཡིན་ན་ནམ་འཆི་ཆ་མེད་རེད། ཕྱི་མ་ཕན་ཆད་དུ་རང་གིས་ལམ་ཞིག་བཟོ་
དགོས་པས། དེའི་རྒྱུར་རང་རང་ཚོའི་ཚེ་རྔ་འདི་ལ་ཁ་འདོན་དགེ་སྦྱོར་དང་བསམ་པ་ཡར་
སེམས་རེ་ཟུངས། མ་ཤི་གོང་དུ་ཆོས་དགེ་བ་ཕྲན་ཚེགས་ཤིག་སེམས་ལ་འཛིན་རྒྱུ་ཨེ་ཡོད་
འབད་པ་བྱོས། བླ་མ་གྲྭ་ཚང་ཚོ་ཡིན་ན་བླ་མ་གྲྭ་ཚང་གི་ལས་གཙོ་བོ་ཆོས་འཆད་ཉན་དང་
བསླབ་པ་སློབ་གཉེར་རེད། རང་སྟེང་གི་སོང་ན་ཐུགས་མཐུན་ཁྲིམས་གཙང་གཉིས་གལ་ཆེ།
34|



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐུགས་མཐུན་ཁྲིམས་གཙང་ཞེས་དགེ་འདུན་ཐུགས་མ་མཐུན་ན་ས་ཆ་དེའི་འབའ་འབུ་ཚུན་
ངམྱལ་བར་སྐྱེ་ཞེས་ཧ་ཅང་ཚབས་ཆེན་དུ་གསུངས་ཡོད་པས། ཁྱེད་ཚོ་དགེ་འདུན་པ་རྣམས་
ཀྱིས་ཐུགས་མཐུན་ཁྲིམས་གཙང་ཞིག་དང་། སྤྲུལ་བའི་སྐུ་རྣམ་པ་ཚོ་ཡིན་ན། སྤྲུལ་སྐུ་བསྟན་
དོན་དུ་བྱོན་ན་བཤད་སྒྲུབ་བསྟན་པ་ལ་ལག་རྗེས་འཇོག་དགོས་གསུངས་པས། བཤད་སྒྲུབ་
ཀྱི་བྱ་བ་ལ་ལག་རྗེས་ཤིག་ཨེ་ཞོག་གི་རེམ། དེང་སང་དུས་སྐབས་ཡག་པོ་ཡིན་པས་ང་ཚོ་
ངགེ་འདུན་པ་ཐམས་ཅད་ཀྱིས་ཆོས་འཆད་ཉན་བསླབ་པ་སློབ་གཉེར་དང་། སྐྱེས་བུ་དམ་
པ་གོང་མ་ཚོས་ཆོས་འགྲིག་ཁྲིམས་ཀྱི་རྐང་བཙུགས་ཡོད་པ་དེ་དག་ཐམས་ཅད་ཕྱག་བཞེས་
མ་ཉམས་པ་གནང་རྒྱུ་ངེས་པར་དུ་བཀའ་དྲིན་ཆེ། དེ་ལྟར་བྱས་ན་སངས་རྒྱས་ཀྱི་བསྟན་པ་
ལ་ཕན་ཐོགས་ཆེ་ཞིང་། སེམས་ཅན་འབྱོར་ལྡན་གྱིས་བསོད་ནམས་བསོགས་པའི་ཞིང་ས་
རུ་ཡང་འགྱུར་རྒྱུ་རེད། དེ་ཚོ་དགེ་འདུན་པ་ཐམས་ཅད་ཀྱི་ཐུགས་ལ་ཟུངས། གྲྭ་བ་ཆུང་
ཆུང་ཚོའི་ནང་ན་དེང་སང་དགེ་འདུན་པའི་ཚུགས་ཀ་ཙམ་ལས་མེད་པ་ཡོད། ངས་སྐུར་
འདེབས་མིན་དེ། ཁྱེད་ཚོ་རང་གིས་ལག་པ་བྲང་དུ་ཞོག་ལ་འདང་རེ་རྒྱོབས་དང་། རང་
རང་ཚོའི་བྱ་བ་འདི་སངས་རྒྱས་བཅོམ་ལྡན་འདས་ཀྱི་གསུང་དང་མཐུན་ནམ་མི་མཐུན།
གྲྭ་བ་གཞན་པ་མཛད་སྤྱོད་ཡག་པ་ཅན་ཚོ་དང་མཐུན་འདུག་གམ་མི་མཐུན། ཁྱེད་རང་
རང་ཚོས་བསམ་བློ་ཐོངས་དང་མི་ཤེས་པ་མེད་པས་ཁ་མིག་ཡར་བལྟ་བྱེད་རྒྱུ་གལ་ཆེའོ། ། །
འཇིག་རྟེན་གྲོང་བ་ཆུང་ཆུང་ཚོ་ཡིན་ན་ནམ་འཆི་ཆ་མེད་རེད། ལྷག་པར་དུ་དེ་རིང་
ནངས་ཁ་ར ང་ར ང་ལ་ལས་དང་བསོད་ནམས་ཅུང་ཞིག་ཡོད་ནས་རྒྱུ་ནོམ་པ་ཕྲན་ཚེགས་
ཐིག་གི་འགོར་བུད་པ་དང་མཉམ་དུ་རང་གིས་རང་གི་སེམས་མགོ་མི་ནོན་པར་འཁོན་རྡུང་
རེས་བྱས། དོན་མེད་ས་ནས་ཁོ་བུ་བཟང་བ་གཞན་ལ་སྟོན་དགོས་བསམ་པ་དང་། དང་བོ་
ང ང་ འ་པོ་སྟག་འདྲ་འདྲ་བྱས་ཀྱང་མཐའ་མ་སྡར་མ་ཁྱི་འདྲ་བར་གྱུར་ནས་ཡར་ལ་བྲོས་
ནས་བསྐྱངས། མར་ལ་བྲོས་ནས་བསྐུངས། མཐའ་རྔ་མར་འགྲོ་ས་མ་རྙེད་པར་དཀའ་ལས་
མྱོང་གི་ཡོད་པ་གང་མང་མང་རེད། དེ་འདྲ་མ་བྱེད། རང་གི་ཕ་མ་དང་ལོ་ལོན་ལ་གཅེས་སྐྱོང་
A
343



བཀའ་སློབ་ཟིན་བྲིས་ཕྱོགས་བསྒྲིགས།
བྱོས། དེ་ཚོས་རང་རང་སྐྱོར་སྐྱོར་སྐྱོར་སྐོར་ནས་ནར་སོན་པ་ཡིན་པས། དྲིན་ཅན་ལ་དྲིན་
ལོག་མ་བྱེད། ལོ་ལོན་སྐྱིད་ཐོག་བདེ་ཐོག་ཏུ་ཡོད་དུས་ཟས་གང་ཞིམ་པོ་ཟ་རུ་ཆུགས། གོས་
གང་ཡག་པོ་གོན་དུ་ཆུགས་དང་ཤི་ན་ཡང་འགྱོད་པ་མེད། ཤི་བའི་རྗེས་སུ་ངའི་ཕ་དྲིན་ཅན་
མ་དྲིན་ཅན་ལ་ཟས་ཞིམ་པོ་ཁམ་གང་དང་གོས་ཡག་པོ་ཁ་གང་སྟེར་རྒྱུ་མ་སོང་ཞེས་འགྱོད་པ་
དང་མིག་ཆུ་གཏོར་ཀྱང་ད གོས་པ་ཅི་ཡང་མེད། གར་སོང་ཆ་མེད་རེད། རིགས་དྲུག་གི་
གནས་གང་དུ་འགྲོ་བ་ཡང་མི་ཤེས་པས། མ་ཤི་གོང་ལ་རྒས་ཁའི་ཚེགས་ལེན་འཆི་ཁའི་འགྲམ་
སྐྱོར་རེ་བྱོས་དང་ཁྱེད་ཚོ་རང་ལ་ཡང་བསམ་པའི་དོན་འགྲུབ་རྒྱུ་རེད། སྤྱིར་ན་ངེད་ཚོ་སུ་
ཡིན་ཡང་འཕགས་པ་སྤྱན་རས་གཟིགས་ཀྱི་རྗེས་འཇུག་ཡིན་པས་དཀོན་མཆོག་གསུམ་ལ་
གསོལ་བ་ཐོབ། དཀར་བོ་དགེ་བའི་ཕྱོགས་སུ་ཁ་འཁོར། སྡུག་པ་མ་བྱེད་པར་དགེ་བ་ཅི་
ཐུབ་རེ་བྱོས་དང་བོད་ཅིག་ཡིན་པ་ལ་འཕགས་པ་སྤྱན་རས་གཟིགས་ཀྱི་བརྒྱུད་པ་ཟེར་ན་
ཡང་འདྲ་བ་ཞིག་རེད། དེ་ལྟར་མིན་པར་ཁ་ནས་འཕགས་པ་སྤྱན་རས་གཟིགས་མཁྱེན་ཞེས་
དུངས་པ་བྱེད་ཁུལ་བྱས་ཀྱང་ལག་ལེན་ལ་བལྟས་ན་བོད་ཀྱི་ཚ་ཚུགས་ཀ་༼ རྣམ་པ ཅི་ཡང་
མེད་པ་ལ་བསམ་ན་བོད་ལ་ཆོས་དར་བ་ལ་དགོས་པ་མེད་པ་འདྲ། དེ་ཐམས་ཅད་ཀྱི་སེམས་
ལ་ནན་ཏན་དུ་འཛིན་རོགས་ཞུ། །
343



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །བདེ་མཆོག་བོད་ཞལ་གྱི་དབང་གནང་སྐབས་ཀྱི་
བཀའ་སློབ་བཞུགས་སོ། །
རྒྱལ་སྲས་ཆེན་པོ་ཞི་བ་ལྷས། བདག་གི་སྤྱོད་པ་འདི་འདྲ་ཡིས། །མི་ཡི་ལུས་ཀྱང་ཐོབ་
མི་འགྱུར། །མི་ལུས་ཐོབ་པར་མ་གྱུར་ན། །སྡིག་པ་འབའ་ཞིག་དགེ་བ་མེད། གསུངས་པ་ལྟར།
ད་ལྟ་མིའི་ལུས་རྟེན་འདིའི་སྟེང་ནས་ཕྱི་མ་ཕན་ཆད་ཀྱི་དོན་ཞིག་མ་བསྒྲུབས་ན། སླར་ཡང་
ཡང་རྙེད་པར་མི་འགྱུར་ལ། འཁོར་བ་སྡུག་བསྔལ་གྱི་རྒྱ་མཚོ་ཆེན་པོའི་ནང་དུ་བྱིང་ནས་
འགལ་མེའི་འཁོར་ལོ་འཁོར་བ་བཞིན་དུ་འཁོར་བར་འཁོར་རྒྱུ་མ་གཏོ གས་ཡང་ཡང་དེ་ལ་
འབྱོར་གྱི་རྟེན་བཟང་བོ་ཆོས་སྒྲུབ་པའི་ཆ་རྐྱེན་ཚང་བ་འདི་འདྲ་ཞིག་རྙེད་དཀའ་གསུངས་
པ་རེད། དེ་བསམ་ནས་རང་རེ་ཚོས་ངེས་པར་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབ་དགོས།
སྤྱིར་རང་རེ་ཚོ་ཡིན་ན་ད་རེས་ཆོས་རྣམ་དག་ཅིག་སྒྲུབ་མ་ཐུབ་ཀྱང་། གུང་ཐང་བསྟན་པའི་
སྒྲོན་མེས། བེམ་དང་སྙིང་ལ་ཟིན་པའི་སྐབས་བྲལ་ཡང་། །གཟུགས་སྒྲ་འཛིན་པའི་ཡུལ་དུ་
འགོག་མེད་པས། །མཐོང་ཐོས་དོན་ལྡན་བདེ་གཤེགས་བདེན་པའི་མཐུས། །རེ་བའི་རང་སེམས་
སྤྲོ་བ་བསྐྱེད་ཅིང་མཆིས། །གསུངས་པས་དཀྱིལ་འཁོར་འདི་འདྲ་མཐོང་བ་ཙམ་གྱིས་བསྐལ་བ་
སྟོང་ཕྲག་ཏུ་བསགས་པའི་སྡིག་པ་ཐམས་ཅད་འདགས་པར་གསུངས་པ་ན། རང་རེ་རྣམས་
ཀྱིས་ཆོས་ཟབ་མོ་ཉམས་སུ་ལེན་མ་ཐུབ་ན་ཡང་རྣ་བས་ཐོས་རྒྱུ་བྱུང་བ་ཡང་ཆེས་རྨད་བྱུང་སྐལ་
བ་བཟང་བོ་རེད། དེ་རིང་སྐབས་སུ་བབས་པ་ནི་བཅོམ་ལྡན་འདས་དཔལ་འཁོར་ལོ་སྡོམ་
པ་བོང་ཞལ་ཅན་གྱི་དབང་ཡིན། དབང་འདི་བདག་གིས་ལན་གཉིས་སུ་ཐོབ་པ་ཡིན། གཅིག་
ནི་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་དང་ངོ་བོ་དབྱེར་མ་མཆིས་པ་བདག་གི་དྲིན་ཅན་
3.14



བཀའ་སློབ་ཟིན་བྲིས་ཕྱོགས་བསྒྲིགས།
རྩ་བའི་བླ་མ་བཀའ་དྲིན་གསུམ་ལྡན་གྱི་རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་མཚོའི་
མདུན་ནས་ཐོབ་པ་དང་། གཞན་ཞིག་ནི་རྡོ་རྗེ་འཆང་དཔལ་ཧེ་རུ་ཀ་མི་ཡི་རྣམ་པར་རོལ་བ་
ཁྱབ་བདག་རྡོ་རྗེ་སེམས་དཔའ་རྗེ་འཇམ་དབྱངས་མཁྱེན་རབ་རྒྱ་མཚོའི་མདུན་ནས་ཐོབ་
པ་སྟེ། རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་མཚོ་ཁོང་གིས་བདེ་མཆོག་བོང་ཞལ་ཅན་
གྱི་དབང་དངོས་སུ་ཨ་མཆོག་རིན་པོ་ཆེའི་མདུན་ནས་ཐོབ་མ་ཐུབ་པས། ང་ལ་ཁྱོད་ཀྱིས་གོ་
སྐབས་དང་ཁོང་གི་སྐུ་གཟུགས་ཀྱིས་ནུས་ན་བདེ་མཆོག་བོང་ཞལ་ཅན་གྱི་དབང་ཞིག་ཞུས་
ན་བཟང་གསུངས། རྗེས་སུ་ང་ཡར་མཚན་ཉིད་དུ་སོང་ནས་ཨ་མཆོག་རིན་པོ་ཆེ་ཁོང་དགུང་
ལོ་བརྒྱད་ཅུ་རྩ་ཞིག་ཡིན་ཞིང༌། ཐུན་མོང་སྣང་ཚོད་ལ་སྤྱན་གྱིས་ཀྱང་མི་གཟིགས་ཤིང་ཞལ་
ཡང་མི་བདེ་བའི་ཚུལ་སྣང་འདུག ཞུ་ཡོད་མི་ཕོད་བྱེད་ཞོར་དུ་བདག་གི་བླ་མ་རྡོ་རྗེ་འཆང་
གི་བཀའ་ཡིན་བསམ་ནས་བདེ་མཆོག་བོང་ཞལ་ཅན་གྱི་དབང་ཞིག་ཅེས་ཞུས་པ་ན་ཁོང་
དགྱེས་བཞིན་ཞལ་བཞེས་མཛད། བླ་མ་སྡོང་བ་རིན་པོ་ཆེ་ཟེར་བ་དེས་ཞུ་བཅོལ་བྱས་ནས་
རྡོ་རྗེ་འཆང་ཆེན་པོ་དཔལ་ཧེ་རུ་ཀ་མི་ཡི་རྣམ་པར་རོལ་བ་ཁྱབ་བདག་རྡོ་རྗེ་སེམས་དཔའ་
རྗེ་འཇམ་དབྱངས་མཁྱེན་རབ་རྒྱ་མཚོའི་མདུན་ནས་དེ་ལྟར་ཐོབ་པ་ཡིན། དེས་ན་དེ་རིང་
འདི་འབུལ་བ་སྐབས་སུ་བབས་པ་ཡིན་ལ། གཙོ་བོ་བསམ་པ་བཟང་ན་ས་དང་ལམ་ཡང་
བཟང་། །བསམ་པ་ངན་ན་ས་དང་ལམ་ཡང་ངན། །ཐམས་ཅད་བསམ་པ་དག་ལ་རག་ལས་
པས། །གསུངས་ལྟར། བསམ་པ་བཟང་ངན་གཙོ་བོ་བྱང་ཆུབ་ཀྱི་སེམས་ལ་གོ་དགོས་པ་རེད།
དེ་ཡང་ཐེག་ཆེན་ལ་འཇུག་པའི་སྒོ་གསུམ་ལས། ཐེག་པ་ཆེན་པོའི་ཆོས་གསང་སྔགས་ཀྱི་ཟབ་
ཆོས་འདི་ལྟ་བུ་ཉམས་སུ་ལེན་ན། བྱང་ཆུབ་ཀྱི་སེམས་མེད་ན་ཐེག་པ་ཆེན་པོའི་ཆོས་སུ་མི་
འགྲོ་བས། བྱང་ཆུབ་སེམས་ཀྱི་རྩིས་ཟིན་པ་ནི་ངེས་པར་གལ་ཆེའོ། ། རང་རེ་རྣམས་ཐོག་མ་
མེད་པ་ནས་ད་ལྟའི་བར་དུ་འཁོར་བ་རུ་འཁོར་འཁོར་ནས། སྡིག་པ་མི་དགེ་བའི་ལས་གང་
མང་མང་བསགས་ཡོད་པས་སྡིག་པ་ཤིན་ཏུ་སྟོབས་ཆེ་བ་ཡིན་སྟབས། བྱང་ཆུབ་ཀྱི་སེམས་
ཀྱིས་མ་གཞོམ་ན། གཞན་སུས་ཀྱང་གཞོམ་མི་ནུས་པ། རྒྱལ་སྲས་ཆེན་པོ་ཞི་ལྷས། བསྐལ་བ་
345



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
།སངས་
དུ་མར་རབ་དགོངས་མཛད་པ་ཡིས། །ཐུབ་དབང་རྣམས་ཀྱིས་འདི་ཉིད་ཕན་པར་གཟིགས། །
གསུངས་པ་དང་། མཉམ་མེད་ཇོ་བོ་ཆེན་པོས། ཉི་ཟླ་ལྟ་བུའི་བྱང་ཆུབ་སེམས་གསུངས་པས།
ལྷག་པར་དུ་བཀའ་གདམས་པ་རྣམས་ཀྱིས་ཐུགས་གདམས་ཀྱི་མཐིལ་དུ་འཛིན་པ་ནི་བྱང་
ཆུབ་ཀྱི་སེམས་འདི་རེད། སྡིག་པ་སྟོབས་ཆེན་ཤིན་ཏུ་མི་ཟད་པ། །ཞེས་སྡིག་པ་སྟོབས་ཆེན་
པོ་དེ་དག་བྱང་ཆུབ་སེམས་ཀྱིས་འཇོམས་ནུས་པར་གསུངས་པ་དང་། བྱང་ཆུབ་ཀྱི་སེམས་
ནི་རང་རྒྱུད་གཞན་དོན་དོན་གཉེར་གྱི་འདུན་པས་དྲངས་ཞིང་རང་གྲོགས་བྱང་ཆུབ་འདོད་
པ་དང་མཚུངས་ལྡན་གྱི་ཞེས་སེམས་བསྐྱེད་ཀྱི་སྐབས་སུ་མཚན་ཉིད་དེ་ལྟར་འཇོག་གི་ཡོད་
པ་བཞིན་གཙོ་བོ་གཞན་གྱི་དོན་བསམ་པ་མ་གཏོགས་རང་གི་དོན་གཙོ་བོར་བྱེད་པའི་བྱང་
ཆུབ་ཀྱི་སེམས་ཤིག་རྒྱུད་ལ་སྐྱེ་རྒྱུ་ཡོད་པ་མ་རེད། དཔེར་ན། མ་སེམས་ཅན་ཐམས་ཅད་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིའི་ནང་དུ་བྱིང་ནས་ཐར་བའི་སྐབས་མེད་པ་
ལ། རང་ད་རེས་བླ་མ་དང་དཀོན་མཆོག་གི་ཐུགས་རྗེ་དང་རང་གིས་བསོགས་པའི་འབྲས་
བུ་ལ་བརྟེན་ནས་ཚུར་རོལ་གྱི་མཚོ་འགྲམ་དུ་གནས་པ་ལ་འབད་པ་ཅུང་ཞིག་བྱས་ན་ཕ་
རོལ་ཏུ་བགྲོད་ཐུབ་པ་ལྟ་བུ་ཡིན་པས། སྔ་མ་བྱས་ནས་རང་ཕ་རོལ་ཏུ་སོང་། དེ་ནས་མ་གྱུར་
སེམས་ཅན་ཐམས་ཅད་འདི་དག་འདྲེན་ཐུབ་ན་ཅི་མ་རུང་། ངེས་པར་དུ་འདྲེན་དགོས་
སྙམ་པའི་བསམ་པ་རྣམ་པར་དག་པ་ཞིག་སྐྱེ་དགོས། བསམ་པ་མ་བཟང་ན་ཆོས་དགེ་བ་
ཞིག་བྱེད་ཁུལ་བྱས་ཀྱང་དོན་ཆེན་པོ་འགྲུབ་མི་ཐུབ། སེམས་འདི་རྟ་རྒོད་ལྟ་བུ་ཡིན་པས་
སྐད་ཅིག་སྐད་ཅིག་ལ་འགྱུར་ཞིང་ཡིད་ལ་སྣ་ཚོགས་པ་ཞིག་འཆར་ཏེ། འཇིག་རྟེན་ཆོས་
བརྒྱད་ཟེར་བ། དཔེར་ན། བསླབ་པ་སློབ་གཉེར་ཞིག་བྱེད་པ་ཡང་ཐོས་དོན་སྒྲུབ་པ་ཉམས་
ལེན་མི་བྱེད་པར་ གཞན་གྱིས་བདག་དགེ་བཤེས་བཟང་གི་ཨེ་ཟེར། དཔེ་བལྟས་ཤིག་བྱས་
པ་ཡང་རྩོད་པ་བྱས་ན་གཞན་ཟིལ་གྱིས་གནོན་འདོད་ཀྱི་བསམ་པ་དང་མཚན་སྙན་གྲགས་
བསམ་ན་ཆོས་དེ་ཆོས་སུ་མི་འགྲོ། རྩོད་པ་བྱེད་ན་ཡང་སྐྱེས་བུ་དམ་པ་སྔོན་མ་ཚོའི་ཁ་དཔེ་
ལ། རྩོད་པ་བྱེད་དུས་ནང་སྨིན་ལ་ཕྱི་མ་སྨིན་པ་ཨར་མའི་འབྲས་བུ་ལྟ་བུ། ཕྱི་ལྷོད་ལ་ནང་
346



བཀའ་སློབ་ཟིན་བྲིས་ཕྱོགས་བསྒྲིགས་
K
7
གྲིམ་པ་ལྕགས་དཀར་བལ་གྱིས་སྤྲས་པ་ལྟ་བུ་ཞེས། ནང་སྨིན་པ་སེམས་ཅན་གྱི་དོན་དང་
རང་གིས་ཐོས་བསམ་བྱས་པ་མ་སེམས་ཅན་ཐམས་ཅད་ཀྱིས་སངས་རྒྱས་ཀྱི་གོ་འཕང་ཐོབ་
པའི་ཆེད་ཡིན་སྙམ་པའི་སེམས་སྨིན་པ་དགོས་ཞེས་བཤད་པ་རེད། དེ་ལྟར་ཆོས་དགེ་བ་
དང་བླ་མ་གྲྭ་ཚང་ལ་ཚོགས་བ སོགས་སྒྲིབ་སྦྱོང་གང་བྱས་ན། རང་གི་རྙེད་བཀུར་སྙན་
གྲགས་ཆོས་བརྒྱད་ཀྱི་དབང་དུ་སོང་ནས་བསམ་པ་རྣམ་པར་དག་པ་ཞིག་མ་བྱུང་ན། མཐོང་
ཐོས་དྲན་རེག་གིས་བསྡུས་པའི་སེམས་ཅན་ཡིན་པས་དཀོན་མཆོག་གསུམ་གྱི་ཐུགས་རྗེ་
འཇུག་ཀྱང་། ཆོས་རྣམ་དག་ཅིག་ཏུ་འགྱུར་རྒྱུ་དཀའ་མོ་རེད། དེ་དང་མཚུངས་པར་ཆོས་
འཇིག་རྟེན་གྱི་བྱ་བ་གང་བྱས་ཀྱང་བསམ་པ་རྣམ་པར་དག་པ་ཞིག་མེད་ན་ཐེག་པ་ཆེན་
ངོའི་ཆོས་སུ་མི་འགྱུར་བས། བྱང་ཆུབ་སེམས་ཀྱི་རྩིས་ཟིན་པ་ཞིག་ངེས་པར་གལ་ཆེ། དེ་
ལྟར་འདི་ལྟ་བུའི་ཆོས་ཟབ་མོ་ཉམས་སུ་ལེན་ན་མ་སེམས་ཅན་ཐམས་ཅད་ཀྱི་དོན་དུ་འཐོབ་
བྱ་བླ་ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་འཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་
བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་ཐོག་མར་བླ་མ་དང་དཔལ་
འཁོར་ལོ་སྡོམ་པ་དབྱེར་མི་ཕྱེད་པར་དཀྱིལ་འཁོར་དུ་འཇུག་པའི་དོན་དུ་གསོལ་བ་འདེབས་
དགོས་པ་ཡིན་པས་གསོལ་བ་འདེབས་པའི་རྗེས་ཟློས་མཛད་པའོ། ། ཞེས་གསུངས་སོ། །
347



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །མཛོད་དགེ་བཞག་སྡོམ་ལ་ཐུགས་རྗེ་ཆེན་པོའི་
དབང་གནང་སྐབས་ཀྱི་བཀའ་
སློབ་བཞུགས་སོ། །
མཛོད་དགེ་བཞག་སྡོམ་པའི་ལོ་རྒྱུས་ལས། ༡༩༨༦ ལོར་བཞག་སྡོམ་དུ་ཕེབས་སྐབས་སེར་སྐྱ་བགྲང་ལས་
འདས་པས་གསེར་གཞུང་ཐང་ནས་བཟུང་ཆིབས་བསུ་རྒྱ་ཆེར་བྱེད་བཞིན་སྣེ་དམར་དགོན་ནང་དུ་ཕེབས་
ཏེ་ཞག་བཞུགས་ཀྱང་གནང་ལ། སྐབས་དེར་ཉེར་མཁོའི་ལུང་ཁ་ཤས་བསྩལ་ཞིང་མཇུག་ཏུ་དགོན་གྲོང་དག་ལ་
བཀའ་གསུང་མང་བོ་ཞིག་གནང་ཡོད་པ་གོང་དུ་བྲིས་ཡོད་པས་དེར་ཤེས་པར་བྱའོ། །དེའི་རྗེས་སུ་ཡང་ཁང་སར་
དགོན་ནང་དུ་ཕེབས་སྐབས་སུ་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་བཞག་སྡོམ་པས་གཙོས་ཉི་ཟེར་ལ་ཅོ་
འདྲི་བ་ལྟ་བུ་སླེབས་པའི་དད་ལྡན་རིས་མེད་ཀུན་ལ་བསྩལ། ཞེས་གསུངས་ཤིང་། བཀའ་སློབ་དངོས་གཤམ་
གསལ།
དང་བོ། སྡོན་འགྲོའི་བཤད་པ།
ཚེ་ནི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ངང་
བས་ཆུ་ལས་འོ་མ་ལེན་པ་ལྟར། །རང་གི་འདོད་པ་དང་དུ་བླང་བར་བྱ། །ཞེས་གསུངས་པ་
ལྟར། རང་ཅག་རྣམས་ལ་ད་རེས་བླ་མ་དཀོན་མཆོག་གི་ཐུགས་རྗེ་ལ་བརྟེན་ནས་དལ་བརྒྱད་
འབྱོར་བཅུ་ཚང་བའི་རྟེན་བཟང་བོ་ཁྱད་པར་ཅན་ནི་ཐོབ། སངས་རྒྱས་ཀྱི་བསྟན་པ་དང་
ཡང་མཇལ། གྲོགས་དགེ་བའི་བཤེས་གཉེན་གྱི་མགོན་གྱིས་ཟིན་པས། ད་ལྟ་ཚེ་ཕྱི་མ་ཕན་
ཆད་ཀྱི་དོན་ཞིག་ངེས་པར་བསྒྲུབ་དགོས། དེ་བསྒྲུབ་པ་ལ་ཚེ་ནི་ཡུན་ཐུང་། ཤེས་བྱའི་རྣམ་
པ་མང་བ། འཆི་བའི་རྐྱེན་མང་ཞིང་ནམ་འཆི་ལ་ངེས་པ་མེད། ཤེས་བྱ་ལ་རྣམ་པ་མང་
348



བཀའ་སློབ་ཟིན་བྲིས་ཕྱོགས་བསྒྲིགས།
བས། དམ་པའི་ཆོས་ཀྱི་དོན་ཧ་གོ་བ་ཞིག་བྱེད་པ་ལ་དུས་ཡུན་རིང་བོ་དགོས། ནམ་འཆི་
ལ་ངེས་པ་མེད་པ་དང་འཆི་ཚད་རང་གིས་མི་ཤེས་པས། ད་རེས་རྟེན་བཟང་བོ་ཁྱད་པར་
ཅན་ཐོབ་པ་འདིའི་སྟེང་ནས་དེ་རིང་དང་སང་ཉིན་གཉིས་ལས་དེ་རིང་། སྔ་དྲོ་དང་ཕྱི་དྲོ་
གཉིས་ལས་སྔ་དྲོ་དམ་པའི་ཆོས་རྣམ་པར་དག་པ་ཞིག་བསྒྲུབ་དགོས་སྙམ་པ་རྒྱུད་ལ་སྐྱེ་
དགོས། དེ་ཡང་དཔེར་ན། ངང་བས་ཆུ་ལས་འོ་མ་ལེན་པ་ལྟར། ཞེས་འཇིག་རྟེན་གྱི་བྱ་བའི་
ཆུ་དོར་ནས་ཚེ་ཕྱི་མ་ཕན་ཆད་ཀྱི་དོན་དམ་པའི་ཆོས་ཀྱི་འོ་མ་རང་གི་མཐར་ཐུག་གི་དོན་
ལེན་དགོས་ཞེས་བསྐུལ་བའོ། །འཇིག་རྟེན་གྲོང་བ་ཚོ་ཡིན་ན་ཉིན་བཞིན་དགྲ་འདུལ་གཉེན་
སྐྱོང་གི་བྱ་བ་འཇིག་རྟེན་འཁོར་བའི་ནང་དུ་འཁོར་ལོ་འཁོར་བ་བཞིན་བསྡད་ཡོད་པས་
ཆོས་རྣམ་དག་ཞིག་སྒྲུབ་པའི་དུས་ཚོད་ཁོམ་པ་ཡང་མེད་པ་ལྟ་བུ་ཡིན་ཀྱང་། འཕགས་པ་
སྤྱན་རས་གཟིགས་འདི་ལྟ་བུ་ཡི་དམ་གྱི་ལྷར་བརྟེན་ནས་མ་ཎི་ཡི་གེ་དྲུག་མ་བཏོན་ན་ཁ་
ཁོམ་ཡོད་པས། རྒྱུ་འཚོ་སྐྱོང་དང་ལག་ལས་དཀའ་ཅི་བྱེད་ཀྱང་གནོད་པ་མེད། མ་ཎི་ཡི་གེ་
དྲུག་མ་འདིས་ཚེ་ཕྱི་མ་ཕན་ཆད་ཀྱི་དོན་བསྒྲུབ་ཐུབ། འཕགས་པ་སྤྱན་རས་གཟིགས་དབང་
ཕྱུག་ནི་རྒྱལ་བ་ཐམས་ཅད་ཀྱི་ཐུགས་བརྩེ་བ་ཆེན་པོ་སྙིང་རྗེའི་ཡེ་ཤེས་དེ་ཉིད་ལྷ་སྐུ་བཞིན་
ལག་གི་རྣམ་པར་ཤར་བ་དང་སྙིང་རྗེའི་བདག་ཉིད་ཅན་ཡིན་པས་བསྒྲུབ་ན་འགྲུབ་སླ་
ཞིང་། ལྷག་པར་མགོན་པོ་འོད་དཔག་མེད་ཀྱིས་འཕགས་པ་སྤྱན་རས་གཟིགས་ལ་བོད་ཀྱི་
འགྲོ་བ་སྤེལ་བའི་དུས་ལ་བབས་པ་ཡིན་ཞེས་གསུང་གིས་བསྐུལ་བ་ན། དེང་སང་ལྷ་སའི་
ལྷོ་ཁའི་ས་ཕྱོགས་དེར་མགོན་པོ་སྤྱན་རས་གཟིགས་ཁོང་ཉིད་ཀྱིས་སྤྲེའུ་བྱང་ཆུབ་
སེམས་དཔའི་རྣམ་པ་བཟུང་ནས་བྲག་སྲིན་མོ་དང་འདུས་པ་ལས་སྤྲེའུ་ཕྲུག་བཞི་དང་ལྔ་
ལ་སོགས་བོད་ཀྱི་འགྲོ་བའི་ཐོག་མ་བྱུང་བ་ཡིན། དེང་སང་ལྷོ་ཁའི་རྩེད་ཐང་མགོན་པོ་རི་
ཟེར་བ་དེ་ན་བྲག་ཕུག་གསུམ་ཡོད། བྲག་ཕུག་གཅིག་ནི་སྤྲེའུ་བྱང་ཆུབ་སེམས་དཔའ་བཞུགས་
ས་དང་། གཅིག་ནི་བྲག་སྲིན་མོ་འདུག་ས་དང་། དེའི་རྗེས་སུ་རྒྱལ་པོ་སྲོང་བཙན་སྒམ་པོས་
འཕགས་པ་སྤྱན་རས་གཟིགས་བསྒྲུབ་པ་མཛད་པའི་གནས་ཞེས་བྲག་ཕུག་གསུམ་ཡོད་པ་
349



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེང་སང་ཡང་མཇལ་ས་འདུག སྤྲེའུ་དེ་ཚོ་བོད་ཀྱི་འགྲོ་བའི་ཐོག་མ་ཡིན་པ་དང་སྤྲེའུ་དེ་
དག་སྐྱེ་ས་དང་རྩེད་མོ་རྩེ་ས་ཡིན་པས་རྩེད་ཐང་ཞེས་གྲགས། དེ་ལྟར་བོད་ཀྱི་འགྲོ་བ་འདི་
འཕགས་པ་སྤྱན་རས་གཟིགས་ཀྱི་གདུང་རྒྱུད་ཡིན་སྟབས་ཆུང་བྱིས་པ་ནས་མ་ཎི་ཡི་གེ་
དྲུག་མ་སློབ་མི་དགོས་པར་འདོན་ཤེས་པ་ཡིན། བཀའ་གདམས་གླེགས་བམ་སོགས་ན།
སྒོས་པུར་རྒྱལ་ཡོངས་ཀྱི་མགོན་པོ་ཡིས། །བོད་ཁ་བ་ཅན་གྱི་རྒྱལ་སྲིད་སྐྱོངས། །ཞེས་སྤྱན་
རས་གཟིགས་ཀྱིས་རང་གི་བརྒྱུད་པ་འགྲོ་བ་འདི་སྤེལ་བ་ལ་ཡང་སྤྲུལ་བ་སྣ་ཚོགས་ཀྱིས་
ཞིང་ལ་འབྲུ་རིགས་འདེབས་པ་དང་རྒྱུ་ནོར་སྐྱོང་བ་སོགས་བསླབ་ཏུ་བཅུག རིམ་གྱིས་
བོད་ཀྱི་འ གྲོ་བ་ཇེ་མང་དུ་སོང་ནས་ཕན་ཚུན་བར་རྩོད་པ་དང་གསོད་རེས་དགྲ་འདུལ་
གཉེན་སྐྱོང་གི་ལས་ཀྱིས་མནར་བ་ན། རྒྱལ་པོ་གཉའ་ཁྲི་བཙན་པོ་དང་ཆོས་རྒྱལ་སྲོང་བཙན་
སྒམ་པོ། མངའ་བདག་ཁྲི་སྲོང་ལྡེ་བཙན་ལ་སོགས་པ་རྒྱལ་པོའི་རྣམ་པར་བྱོན་ནས་དགེ་བ་
བཅུའི་ཁྲིམས་ལ་སོགས་པ་ཚུགས་པ་དང་། སངས་རྒྱས་ཀྱི་བསྟན་པ་འཕགས་ཡུལ་ནས་
སྤྱན་དྲངས། བོད་ཁ་བ་ཅན་འདི་ཆོས་ཀྱི་འབྱུང་ཁུངས་ཤིག་ཏུ་གྱུར་པ་ཡང་ཁོང་འཕགས་པ་
སྤྱན་རས་གཟིགས་ཀྱི་བཀའ་དྲིན་རེད། །
དེང་སང་ཡང་ང་ཚོ་འཕགས་པ་སྤྱན་རས་གཟིགས་ཀྱི་རྗེས་འཇུག་ཡིན་སྟབས་འཕགས་
པ་སྤྱན་རས་གཟིགས་བླ་མ་དང་དཔོན་པོ་སོགས་ཀྱི་སྐུའི་རྣམ་པ་སྣ་ཚོགས་ཀྱིས་བྱོན་ནས་
ནམ་ཡང་བོད་ཀྱི་འགྲོ་བ་འདི་ཐུགས་བརྩེ་བ་ཆེན་པོས་རྗེས་སུ་བཟུང་དང་འཛིན་བཞིན་པ་
ཡིན་ལ། དད་པ་ཅན་ལ་པད་འབྱུང་སྒོ་ཉལ་ཡོད་ཅེས་དད་པ་ཡོད་ན་པད་མ་འབྱུང་གནས་
སྒོ་རྩར་ཉལ་ཡོད་ཅེས་པ་ཡང་གཙོ་བོ་དད་པ་དགོས་པ་བཤད་པ་རེད། དེ་ལྟར་རང་གི་
དད་པས་གསོལ་བ་འདེབས་ཐུབ་ན་འཕགས་པ་སྤྱན་རས་གཟིགས་ནམ་ཡིན་ན་ཁྱོད་
དང་འགྲོགས་ནས་ཡོད། རང་གི་སེམས་དང་དད་པས་མ་བྱུང་ན་སངས་རྒྱས་དངོས་སུ་
བྱོན་ཀྱང་མིག་གིས་མི་མཐོང་ཞིང་བྱིན་རླབས་སྙིང་ལ་འཇུག་མི་ཐུབ། གང་ལྟར་འུ་ཅག་
འཕགས་པ་སྤྱན་རས་གཟིགས་ཀྱི་གདུལ་ཞིང་ཡིན་པས་གསོལ་བ་སྙིང་ནས་བཏབ་ན་ལྷག་
35)



བཀའ་སློབ་ཟིན་བྲིས་ཕྱོགས་བསྒྲིགས། །
པར་རྗེས་སུ་འཛིན་རྒྱུ་རེད། ཁྱེད་སྐྱ་སེར་ཐམས་ཅད་ཀྱིས་ང་ལ་ཐུགས་རྗེ་ཆེན་པོའི་དབང་
ཞིག་ཐོན་ཟེར་བ་ན། ང་ས་ཆ་འདི་ནས་སྐྱེ་བ་ཞིག་བླངས་པའི་ད གོས་པ་དང་། དེང་སང་
དུས་སྙིགས་མར་གྱུར་བ་ལ་སྤྱན་ར ས་གཟིགས་ཀྱི་དབང་ཞིག་བསྐུར་ན་ཁྱེད་ཚོ་ལ་ཕན་པ་
ཅུང་ཞིག་ཡོད་རྒྱུ་རེད་སྙམ་ནས་ད་རེས་དབང་བསྐུར་བ་ཡིན།
གཉིས་པ། དབང་གི་བརྒྱུད་པའི་ཁུངས་བསྟན་པ།
ངའི་དབང་གི་བརྒྱུད་པ་ནི། རང་གི་དྲིན་ཅན་རྩ་བའི་བླ་མ་རིགས་དང་དཀྱིལ་འཁོར་
རྒྱ་མཚོའི་མངའ་བདག་རྗེ་བཙུན་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོའི་
མདུན་ནས་ལན་གཉིས་གསུམ་ཞིག་ལ་ཐོབ་པ་དང་། ཀུན་མཁྱེན་འཇམ་དབྱངས་བཞད་
པའི་རྡོ་རྗེ་སྐུ་འཕྲེང་ལྔ་བ་བློ་བཟང་འཇམ་དབྱངས་ཡེ་ཤེས་བསྟན་པའི་རྒྱལ་མཚན་དཔལ་
བཟང་བོའི་མདུན་ནས་ལན་གཅིག་ཐོབ། རྒྱལ་དབང་ཐམས་ཅད་མཁྱེན་པ་ངག་དབང་
བློ་བཟང་བསྟན་འཛིན་རྒྱ་མཚོའི་མདུན་ནས་ཡང་ལན་གཅིག་ཐོབ་པ་བཅས་བླ་མ་སྐྱེས་
བུ་དམ་པ་བསམ་གྱིས་མི་ཁྱབ་པ་ནས་ལེགས་པར་བརྒྱུད་དེ་བར་མ་ཆད་པར་བྱུང་བའི་
བརྒྱུད་པ་བསམ་གྱིས་མི་ཁྱབ་པ་ཡོད། ང་ལ་རྡོ་རྗེ་སློབ་དཔོན་གྱི་མཚན་ཉིད་ཚང་བ་དཀའ་
མོད་དེ། གཙོ་བོ་ཁྱེད་རང་ཚོའི་དད་པ་ལ་རག་ལས་བས། དད་པ་དང་གསོལ་བ་འདེབས་
ཐུབ་ན་རང་འཆི་བའི་དུས་སུ་དུས་གསུམ་གྱི་རྒྱལ་བ་ཐམས་ཅད་ང་དང་ངའི་རྣམ་པ་ཅན་
དུ་བྱོན་ནས་ཁྱོད་ཚོ་ལ་ང་ཐོན་འདུག་བསམ་པ་དང་ལམ་འདི་བསྟན་སོང་སྙམ་པ་དེ་དུས་
སེམས་ལ་འཆར་རྒྱུ་ཡོད་པ་རེད། གཙོ་བོ་ཆོས་ཀྱི་རྩ་བ་རང་གི་སེམས་ལ་རག་ལས་པས།
སེམས་རྣམ་པར་དག་པའི་སྒོ་ནས་དད་པ་གཙང་མ་ཞིག་བྱོས་ལ་མ་ཎི་ཡི་གེ་དྲུག་མ་ཐོན་
དང་དེ་ལས་གཞན་པའི་ཆོས་ཟབ་མོ་གང་ཡང་མི་དགོས། འཕགས་པ་སྤྱན་རས་གཟིགས་
དབང་ཕྱུག་ལ་ཕྱག་བཞི་བ། བཅུ་གཅིག་ཞལ་སོགས་རིགས་མི་གཅིག་པ་མང་དུ་ཡོད་པ་
ལས་ད་རེས་སྐབས་སུ་བབས་པ་ནི་འཕགས་པ་སྤྱན་རས་གཟིགས་དབང་ཕྱུག་བཅུ་གཅིག་
༣51



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞལ་གྱི་དབང་གི་རིམ་པ་ཡིན།
བཅུ་གཅིག་ཞལ་ཟེར་བ་ནི། སྔོན་བསྐལ་བ་དཔག་ཏུ་མེད་པའི་སྔ་རོལ་ཏུ་འཕགས་
པ་སྤྱན་གཟིགས་དབང་ཕྱུག་གིས་རྒྱལ་བ་ཐམས་ཅད་ཀྱི་མདུན་ནས་དམ་བཅས་ཏེ། མ་
འོངས་པ་ན་འགྲོ་བ་ཐམས་ཅད་བདག་གིས་བསྐུལ་བར་བྱའོ། །འགྲོ་བ་ཐམས་ཅད་དག་
པའི་ཞིང་དུ་མ་དྲངས་བར་དུ་ཁོ་བོ་ཏིང་ངེ་འཛིན་འདི་ལས་ཡར་མི་ལངས་བར་སེམས་
ཅན་གྱི་དོན་དཔག་ཏུ་མེད་པ་བྱེད་རྒྱུ་ཡིན། གལ་ཏེ་ཁོ་བོ་དམ་བཅའ་དང་འགལ་ན་ཁོའི་
མགོ་ཚལ་བ་སྟོང་དུ་གས་པར་གྱུར་ཅིག་ཅེས་སྨོན་ལམ་བཏབ། དེ་ནས་ལོ་མང་བོའི་བར་
དུ་ཏིང་ངེ་འཛིན་ལ་མཉམ་པར་བཞག སེམས་ཅན་གྱི་དོན་དཔག་ཏུ་མེད་པ་མཛད་དེ་
འགྲོ་བ་གྲངས་མེད་པ་ཐར་བའི་ལམ་ལ་བཀོད། དེ་ནས་ཁོང་རང་གི་ཐུགས་ལ་ངས་ཡུན་
འདི་འདྲའི་རིང་བོ་ལ་ཆོས་རྣམ་པར་དག་པ་བསྒྲུབས་ནས་སེམས་ཅན་རྣམས་ཐར་བའི་
ལམ་ལ་བཀོད་པ་ཡིན་པས། རིགས་དྲུག་ལས་མིའི་འགྲོ་བ་འདི་དག་ཕལ་ཆེར་ཚར་ཟིན་
སྙམ་ནས་གཟིགས་པ་ན། སེམས་ཅན་ཇེ་ཉུང་དུ་མ་སོང་བའི་སྟེང་དུ་དུས་སྙིགས་མར་
གྱུར་པའི་དབང་གིས་སེམས་ཅན་འདུལ་དཀའ་བར་གཟིགས་ནས་ཐུགས་ལ་འགྲོ་བ་འདི་
ཐམས་ཅད་འདྲེན་མི་ཐུབ་སྙམ་པ་དགོངས་པ་དང་སྔོན་དམ་བཅས་པའི་སྟོབས་ཀྱིས་དབུ་
ཚལ་བ་སྟོང་དུ་གས་པ་ན། མགོན་པོ་འོད་དཔག་མེད་ལ་སོགས་པ་སངས་རྒྱས་དཔག་
ཏུ་མེད་པ་བྱོན་ནས། རིགས་ཀྱི་བུ་ཁྱོད་ཀྱིས་དམ་བཅའ་དོར་བ་མ་ལེགས། ད་དུང་ཡང་
སྙིང་སྟོབས་སྔར་ལས་ལྷག་པ་བསྐྱེད་དེ་སེམས་ཅན་ཀྱི་འགྲོ་དོན་རྒྱ་ཆེན་པོ་བྱོས་དང་སེམས་
ཅན་གྱི་དོན་དཔག་ཏུ་མེད་པ་འགྲུབ་ཅེས་བཀའ་ཕེབས། དེའི་ཚེ་ན་ཁོང་གི་ཐུགས་ལ་
ངས་སྔོན་ཆད་བཞག་པའི་དམ་བཅའ་འདི་ལྟ་བུ་ཞིག་མ་འགྲུབ་ན། དེ་ལས་ལྷག་པའི་
དམ་བཅའ་འཇོག་དགོས་ན་འགྲུབ་ཐུབ་པར་མི་འདུག་སྙམ་ནས་ཐུགས་སྐྱོ་བ་ཆེན་པོས་
ཡིད་ཙམ་དུ་བརྒྱལ་བར་གྱུར། དེའི་ཚེ་སངས་རྒྱས་བྱང་སེམས་རྣམས་བྱོན་ནས་བྱིན་གྱིས་
རླབས་ཏེ་དབུ་ཚལ་བ་སྟོང་དུ་བཀས་པ་ཞལ་བཅུ་གཅིག་ཏུ་བསྒྱུར་བ་རེད་ཅེས་བཅུ་གཅིག་
352



བཀའ་སློབ་ཟིན་བྲིས་ཕྱོགས་བསྒྲིགས།
པ
ཞལ་གྱི་འབྱུང་ཁུངས་དེ་ལྟ་བུ་གསུངས་འདུག
གང་ལྟར་འཕགས་པ་སྤྱན་རས་གཟིགས་བཅུ་གཅིག་ཞལ་འདིའི་དབང་གི་བརྒྱུད་པ་
ནི། དང་བོ་མགོན་པོ་སྤྱན་རས་གཟིགས་ཀྱི་མདུན་ནས་བརྒྱུད་པ་འདི་ལེན་མཁན་ནི་དགེ་
སློང་མ་དཔལ་མོ་རེད། དགེ་སློང་མ་དཔལ་མོ་ནི་སྔོན་རྒྱ་གར་འཕགས་པའི་ཡུལ་དུ་རྒྱལ་
པོ་ཨིནྡྲ་བྷུ་ཏི་ཟེར་བ་ལ་སྲས་སྲས་མོ་མང་བོ་ཡོད་པའི་ནང་གི་སྲས་མོ་དགེ་སློང་མ་དཔལ་
མོ་ཟེར་བ་དེ་རེད། དགེ་སློང་མ་ཁོང་ཆུང་ངུའི་དུས་ནས་ཧ་ཅང་མཛེས་ཤིང་རིག་པའི་གནས་
ཐམས་ཅད་མཁྱེན་པའི་བསམ་གྱིས་མི་ཁྱབ་པ་ཞིག་རེད་མོད་དེ། སྐྱེ་བ་སྔོན་བསགས་ཀྱི་
ལས་དབང་གིས་མཛེ་ནད་བྱུང་ཞིང་ལག་པ་གཡས་པའི་ལག་མགོ་སོགས་ཆད་པར་གྱུར།
རྩྭའི་སྤྱིལ་བུ་ཞིག་ཏུ་བསྡད་ནས་ཉིན་མཚན་མེད་པར་ཡིད་སྐྱོ་སྡུག་གིས་ངུས་པ་ན། མཚན་
མོ་ཞིག་ལ་རྨི་ལམ་དུ་རང་གི་ཡབ་རྒྱལ་པོ་ཨིནྡྲ་བྷུ་ཏིའི་ཕྱག་ཏུ་ཤེལ་གྱི་བུམ་པ་ཞིག་བསྣམས་
ནས་བྱོན་ཏེ་ཁྲུས་བྱས། ད་ནི་ཁྱོད་འདི་ནས་མ་འདུག་པར་སོང་དང་ཁྱོད་ལ་ལས་འབྲེལ་
ཡོད་པ་ནི་འཕགས་པ་སྤྱན་རས་གཟིགས་དབང་ཕྱུག་ཡིན། འཕགས་པ་སྤྱན་རས་གཟིགས་
དབང་ཕྱུག་ལ་གསོལ་བ་ཐོབ་ལ་མ་ཎི་ཡི་གེ་དྲུག་མ་ཐོན་དང་། མཆོག་གི་དངོས་གྲུབ་འགྲུབ་
ཅེས་ལུང་བསྟན་མཛད། དེའི་ཕྱི་ཉིན་ནས་འཕགས་པ་སྤྱན་རས་གཟིགས་ཀྱི་བྱིན་གྱིས་
བརླབས་སྟབས་ན་ཚ་སོགས་དགའ་ལྷོད་ནས་འགྲོ་ཐུབ་པ་བྱུང་། དེ་ནས་འཕགས་པ་
སྤྱན་རས་གཟིགས་ཀྱི་མདུན་དུ་སོང་སྟེ་ཉིན་མཚན་མེད་པར་གསོལ་བ་བཏབ་ཅིང་འཕགས་
པ་སྤྱན་རས་གཟིགས་དབང་ཕྱུག་བསྒྲུབས་ཤིང་མ་ཎི་ཡི་གེ་དྲུག་མ་བཏོན་པས་མཆོག་གི་གོ་
འཕང་བརྙེས། གྲུབ་རྟགས་དང་འགྲོ་བའི་དོན་དཔག་ཏུ་མེད་པ་མཛད། རྗེས་སུ་འདི་ལས་
དབང་གི་བརྒྱུད་པ་རིམ་པར་བྱུང་བ་ནི་དགེ་སློང་མ་དཔལ་མོ་ལས་བརྒྱུད་པའི་འཕགས་
པ་སྤྱན་རས་གཟིགས་དབང་ཕྱུག་བཅུ་གཅིག་ཞལ་གྱི་དབང་གི་བརྒྱུད་པའི་ཁུངས་རེད།
དེ་ནས་བཟུང་དྲིན་ཅན་རྩ་བའི་བླ་མའི་བར་དུ་བརྒྱུད་པ་ཟམ་མ་ཆད་པར་བྱུང་བའི་
འཕགས་པ་སྤྱན་རས་གཟིགས་དབང་ཕྱུག་གི་དབང་བསྐུར་ཟབ་མོ་འདི་འབུལ་བ་ལ་
.353



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྱེད་རང་རྣམས་ཀྱིས་ཀྱང་བླ་མ་སྤྱན་རས་གཟིགས་དངོས་ཡིན་སྙམ་པའི་མོས་པ་མཛོད་
ལ། ཐོག་མར་གསོལ་བ་འདེབས་པའི་རྗེས་ཟློས་མཛོད་ཅིག
གསུམ་པ། སྟ་གོན།
སྤྱིར་ན་དབང་ཞིག་ཐོག་མར་བསྐུར་བ་ལ་སྟ་གོན་ངེས་པར་དུ་དགོས་པ་རེད། འོན་
ཀྱང་གནས་འདི་ཉིད་ད གོན་སྡེ་རྙིང་བ་ཡིན་པས། ས་ཆ་འདི་ནས་སྔོན་སྐྱེས་བུ་དམ་པ་
མང་བོས་དབང་བསྐུར་ཟབ་མོ་གནང་སྟབས་བྱིན་གྱིས་བརླབས་པའི་ས་རེད། དེའི་དབང་
གིས་སྟ་གོན་མ་བྱས་ན་ཆོག སྟ་གོན་ཟེར་བ་ནི་གྲ་སྒྲིག་བྱས་པའི་དོན་རེད། གྲ་སྒྲིག་ཅི་ཞིག་
བྱེད་དགོས་ཟེར་ན། སློབ་མ་འདི་ཚོ་ལ་དབང་བསྐུར་རུང་ངམ་མི་རུང་། དད་པ་ཡོད་དམ་
མེད། ལས་དང་སྐལ་བ་ཡོད་དམ་མེད། ཡོད་ན་དེ་ལ་བར་ཆད་སོགས་གང་ཡོད་པ་ཐམས་
ཅད་བཟློག་པའི་ཐབས་སོགས་བྱ་དགོས། གསང་སྔགས་ཀྱི་ཆོས་ཟབ་མོ་ཁྱད་པར་ཅན་ནོད་
པ་ལ་སྔ་མ་བྱས་ནས་བརྟག་དཔྱད་ཟབ་མོ་མ་བཏང་ན་བླ་མ་བསྟེན་རྒྱུ་དང་། དམ་ཚིག་
བསྲུང་རྒྱུ་ནི་དཀའ་མོ་རེད། བླ་མ་ལ་བསྟེན་ཟིན་པ་ནས་བཟུང་བླ་མ་ལ་ཉེས་སྨོད་བྱས་པ་
དང་གསུང་བཅག་པ་ལ་སོགས་བྱས་ན་རང་གིས་མནོས་པའི་དམ་ཚིག་དང་འགལ་བས་
དངོས་གྲུབ་ཐོབ་དཀའ་ཞིང་ཚེ་ཕྱི་མ་ཕན་ཆད་དུ་དེ་ལས་ཀྱང་ཉེས་པ་ཆེན་པོ་ཡོད་པ་རེད།
སྔོན་ཆད་ཡིན་ན་སྣོད་ལྡན་གྱི་གདུལ་བྱ་ཡིན་མིན་ལ་བརྟག་དཔྱད་ཧ་ཅང་བྱེད་དགོས་པ་
ཞིག་རེད། འོན་ཀྱང་དེང་སང་དུས་སྙིགས་མར་གྱུར་པའི་སེམས་ཅན་འདི་ཚོ་སྙིང་རེ་རྗེ།
ང་ཚོ་ཐམས་ཅད་ཀྱི་རང་སྟེང་དུ་བྱུང་བ་རིག་གནས་གསར་བརྗེ་ཆེན་པོ་ལྟ་བུའི་སྐབས་སུ་
འདི་ལྟར་དབང་བསྐུར་རྒྱུ་ཕར་ཞོག མ་ཎི་ཡི་གེ་དྲུག་མ་ཞིག་ཀྱང་འདོན་མི་ཕོད་པ་བྱུང་
བ་རེད། དེ་འདྲ་བྱུང་བ་ཡང་དཔྱད་པ་བཏང་ན་སྐྱེས་བུ་དམ་པ་ཚོའི་མཛད་པ་ཡིན་ནམ།
གང་ལྟར་ཧ་མི་གོ་བ་ཞིག་རེད། རྒྱལ་པོ་གླང་དར་མ་ཡང་སངས་རྒྱས་ཀྱི་སྤྲུལ་བར་གསུངས་
ཡོད། ཡིན་བྱེད་ཀྱི་རྩ་བ་ནི་ཐམས་ཅད་ཆོས་ཀྱིས་དྲེད་སོང་ན་དད་པ་མེད་པ་དང་། ཁ་
354



བཀའ་སློབ་ཟིན་བྲིས་ཕྱོགས་བསྒྲིགས།
ནས་ཆོས་འདོན་བཞིན་ཡོད་ཀྱང་དོན་དུ་ཆོས་ལ་ཡིད་ཆེས་མེད་པ་དང་། བྱིན་རླབས་ཀྱི་
ཚན་ཁ་ཡང་མེད་པའི་དུས་ན་སངས་རྒྱས་ཀྱི་བསྟན་པ་བསྣུབས། དེ་ནས་ཡང་བསྐྱར་དར་
ན་སེམས་ཅན་གྱི་རྒྱུད་ལ་ཐར་བའི་ས་བོན་ལྷག་ཏུ་བསྐྱེད་ཐུབ། ཅེས་གསུངས་པ་ལྟར། ང་
ཚོ་ལ་ཡང་རིག་གནས་གསར་བརྗེ་ཆེན་པོའི་སྔོན་དུ་ཆོས་འདོན་རྒྱུ་འདི་ཧ་ཅང་གལ་ཆེ་བ་
དོན་དུ་གཉེར་དགོས་པ་དང་སྒྲུབ་དཀའ་བ་ཡིན་པ་མི་ཤེས་པའི་ཚོད་ཡིན།
དེང་སང་རིག་གནས་གསར་བརྗེ་ཆེན་པོ་ལ་ཕྱིར་འདང་བརྒྱབ་ན་ད་སྐབས་ཆོས་ཤིག་
འདོན་ན་རང་དབང་ཡོད་པ་ལ་དགའ་བ་སྐྱེ་བ་དང༌། ཆུང་ཆུང་ཚོ་ཡིན་ན་ཡང་ཆོས་ལ་དད་
པ་སྔར་ལས་ལྷག་མིན་ཀྱང་སྔར་དང་འདྲ་བ་ཡོད་པ་འདི་ཚོ་ཐམས་ཅད་ལ་བལྟས་ན་དཀོན་
མཆོག་གི་འཕྲུལ་ཅི་ཡིན་ཧ་མི་གོ་བའི་ཚོད་རེད། གང་ལྟར་ད་རེས་འདི་ལྟ་བུའི་དུས་སྐབས་
སུ་འཕགས་པ་སྤྱན་རས་གཟིགས་ཀྱི་དབང་ཐོབ་རྒྱུ་གལ་ཆེ་སྟེ། སྨྱུང་གནས་དང་མ་ཎི་
འདོན་པ་སོགས་གསང་སྔགས་ཉམས་སུ་ལེན་པ་ལ། དབང་བསྐུར་མེད་པར་འཆད་བྱེད་
པ། །སློབ་དཔོན་སློབ་མ་ཤི་མ་ཐག །དངོས་གྲུབ་ཐོབ་ཀྱང་དམྱལ་བར་འགྲོ། །ཕྱེ་མ་བཙིར་
ན་མར་མེད་ལྟར། །ཞེས་དབང་བསྐུར་མ་ཐོབ་ན་ཕྱེ་མ་བཙིར་ན་ནང་དུ་མར་མེང་པ་དང་
འདྲ་ལ། དབང་བསྐུར་ཐོབ་ན་ལྷག་པའི་ལྷས་ལྷག་པར་དུ་རྗེས་སུ་འཛིན་ཞིང་བསྒྲུབ་ན་
འགྲུབ་སླ་བ་སོགས་ཕན་ཡོན་དཔག་ཏུ་མེད་དོ། །
བཞི་བ། བྱང་སྡོམ་གྱི་སྐབས།
འདིར་བྱང་སྡོམ་འཛིན་པའི་སྐབས་སུ། དཀོན་མཆོག་གསུམ་ལ་བདག་སྐྱབས་མཆི། །
ཞེས་དཀོན་མཆོག་གསུམ་ལ་སྐྱབས་སུ་འགྲོ་དགོས་པའི་རྒྱུ་མཚན་ཅི། སྐྱབས་སུ་འགྲོ་ས་
གང་ཡིན། སྐྱབས་སུ་ཇི་ལྟར་འགྲོ་བ་ལ་སོགས་སྐྱབས་འགྲོའི་ཕན་ཡོན་ཡིད་ལ་ཤར་ན་ལྷག་
པར་དགེ་བ་ཆེ། དཀོན་ཞེས་པ་ནི་འཇིག་རྟེན་ན་མང་བོ་མེད་པའི་དོན་དང་། མཆོག་ཅེས་
པ་ནི་དཀོན་པའི་ནང་ནས་ཀྱང་དཀོན་པ་མཆོག་ཏུ་གྱུར་བ་ཡིན་པས་ན་མཆོག་ཅེས་པའོ། །
355



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དཀོན་མཆོག་གསུམ་ཞེས་པ་ནི་སངས་རྒྱས་དཀོན་མཆོག ཆོས་དཀོན་མཆོག དགེ་འདུན་
དཀོན་མཆོག་སྟེ། སངས་རྒྱས་འཇིག་རྟེན་དུ་མ་བྱོན་ན་ཆོས་གསུང་བ་བོ་མེད་པས་དང་
བོ་སངས་རྒྱས་དཀོན་མཆོག་དང་། ཆོས་དཀོན་མཆོག་ཅེས་པ་སངས་རྒྱས་ཀྱིས་གསུངས་
པའི་ཆོས་ཏེ། ཐམས་ཅད་ཀྱི་ནང་ནས་ཚེ་ཕྱི་མ་ཕན་ཆད་ཀྱི་དོན་བསྒྲུབ་པ་དང་། སངས་
རྒྱས་ཀྱི་གོ་འཕང་ཐོབ་བྱེད་ནི་དམ་པའི་ཆོས་རེད། ཆོས་དེ་ལ་ལུང་གི་བསྟན་པ་དང་རྟོགས་
པའི་བསྟན་པ་ཞེས་གཉིས་སུ་གསུངས་ཡོད། འཇིག་རྟེན་ཕལ་བ་ཚོ་ཡིན་ན་ཁ་ནས་སངས་
རྒྱས་ལ་སྐྱབས་སུ་མཆི་ཞེས་ཟེར་ཡང་ལག་གིས་མ་བསྒྲུབ་ན་སངས་རྒྱས་ཀྱི་བཀའ་མ་བསྒྲུབ་
པ་རེད། སངས་རྒྱས་གྱི་བཀའ་བཞིན་སྡིག་པ་སྤོང་ཞིང་དགེ་བ་བསྒྲུབ་པའི་གྲོགས་པོ་དགེ་
འདུན་གྱི་སྡེ་དེ་ཡང་གལ་ཆེ། ཇི་ལྟར་རྒྱ་མཚོ་ཆེའི་ནང་ཆུ་ཐིགས་བཞིན། །རྒྱ་མཚོ་མ་སྐམ་
བར་དུ་དེ་མི་འཛད། །དེ་ཕྱིར་བྱང་ཆུབ་ཡོངས་བསྔོས་དགེ་བ་ཡིས། །བྱང་ཆུབ་མ་ཐོབ་
བར་དུ་དེ་མི་འཛད། །ཅེས་གསུངས་པ་བཞིན་དགེ་འདུན་གྱི་སྡེ་དང་ལྷན་དུ་ཆོས་བསྒྲུབ་
ན་རྒྱ་མཚོ་ཆེན་པོའི་ནང་དུ་ཆུ་ཐིགས་སོང་བ་བཞིན་དུ་དགེ་འདུན་གྱི་སྡེ་ཐམས་ཅད་ཀྱིས་
ཐུགས་སྨོན་རྒྱ་ཆེན་པོ་གནང་བཞིན་ཡོད་པ་དང་ལྷན་དུ་འདྲེས་ན་རྫོགས་པའི་སངས་
རྒྱས་ཀྱི་རྒྱུར་འགྲོ་བས་དགེ་འདུན་ལ་སྐྱབས་སྒྲུབ་པའི་ཟླ་གྲོགས་ཟེར་བ་རེད། སྐྱབས་སུ་
འགྲོ་ན་སེམས་ལ་ཅི་བསམ་དགོས་ཤེ་ན། རང་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་
འདིའི་ནང་དུ་ལྷུང་ཡོད་པ་རེད། འཇིག་རྟེན་ཕལ་བ་རྣམས་ཀྱི་སེམས་ལ་ཤར་བའི་ཁྱིམ་
བཟའ་ཚང་ཞིག་སྒྲིག བུ་བུའུ་ཕྲུག་རེ་ཡོད། རྒྱུ་ནོར་ཟས་གསུམ་སྐྱོང་བའི་འཇིག་རྟེན་
གྲོང་བ་ལ་འཁོར་བ་ཟེར་བ་ལས་གྲྭ་བ་བྱས་ན་འཁོར་བ་ལས་ཕ་རོལ་ཏུ་ཕྱིན་སོང་སྙམ་པ་
དེ་འདྲ་མ་རེད། འཁོར་བ་ཟེར་བ་ནི་ཐོག་མ་མེད་པ་ནས་ད་བར་འཇིག་རྟེན་འདིར་སྐྱེ་བ་
སྣ་ཚོགས་བླངས་ཤིང་རྒྱུན་མ་ཆད་པར་ངན་སོང་གསུམ་གྱི་སྡུག་བསྔལ་ལ་སོགས་མྱོང་
ནས་བསྡད་ཡོད་པ་དང་། འཁོར་བའི་རྩ་བ་གཅོ་བོ་བདག་འཛིན་གྱི་མ་རིག་པ་ལ་ཐུག་ཡོད་
པས། རྟེན་འབྲེལ་ཡན་ལག་བཅུ་གཉིས་རིམ་པ་བཞིན་དུ་འཛད་མེད་ཀྱི་འཁོར་ལོ་འཁོར་
356



བཀའ་སློབ་ཟིན་བྲིས་ཕྱོགས་བསྒྲིགས།
བ་བཞིན་ཡིན་པ་ལ་ཟེར་བ་རེད། འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ནས་རང་
གི་སྣང་བ་ལ་སྐྱིད་སྐྱིད་འདྲ་བ་ཞིག་ཤར་ཡང་སྡུག་བསྔལ་གྱི་རང་བཞིན་ཅན་རེད། དེ་
རིང་སྐྱིད་ན་ནངས་ཁ་མི་སྐྱིད། རྒྱུ་ནོམ་པ་ཞིག་ཐོབ་ན་ཡང་དེའི་དོན་དུ་འཁོན་འཛིང་
དང་གཞན་གྱིས་རྐུ་འཕྲོག་སོགས་བྱས་ནས་རང་གི་སྲོག་ཤོར་བ་ལ་སོགས་ཡོད་པ་བཅས་
སྡུག་བསྔལ་གྱི་རང་བཞིན་ཅན་རེད། །
འཇིག་རྟེན་འདི་ནས་རང་གི་ལུས་སྟེང་དུ་ཚེགས་དཀའ་ལས་དང་ན་བ་ཚ་གསུམ་གྱི་
སྡུག་བསྔལ་བཤད་ཅི་དགོས། ཤི་བའི་རྗེས་སུ་གར་འགྲོ་ཆ་མེད། རང་ལ་གང་དུ་འགྲོ་བའི་
རང་དབང་དང་གདེང་ཚོད་ཅི་ཡང་མེད། ཤི་བའི་དུས་སུ་ཆོས་མ་གཏོགས་གང་གིས་ཀྱང་
མི་ཕན། ནོར་ལོངས་སྤྱོད་སྦྲང་མའི་སྦྲང་རྩི་འདྲ། །སྡུག་རང་གིས་བསགས་ཀྱང་གཞན་གྱིས་
སྤྱོད། །ཅེས་འཇིག་རྟེན་འདི་ནས་རང་གིས་འབད་འབད་བསགས་བསགས་པའི་རྒྱུ་ནོམ་པ་
ཤི་བའི་ཉིན་ནས་གཞན་གྱིས་ཁྱེར་ནས་འགྲོ་བ་ལས་རང་ལ་ར ས་ཁ་གང་། དུང་ཙེ་སྐར་
གང་། ཁབ་སྐུད་པ་ཞིག་ཀྱང་འཁྱེར་ས་མེད། རི་ལུང་བ་གསེར་གྱིས་བཀང་ན་ཡང་། །རང་
ཤི་དུས་རྡུལ་ཙམ་འཁྱེར་དབང་མེད། གསུངས་པ་བཞིན། ཤི་བའི་དུས་སུ་དཔའ་དཔུང་
བ། དམག་བུ་རྟ་རྒྱུ་ནོམ་པ་ཇི་འདྲ་ཡོད་ཀྱང་མི་ཕན། དེ་དུས་ཐ་ན་རང་དང་ལྷན་ཅིག་སྐྱེས་
པའི་ལུས་རྟེན་འདི་ཡང་བསྐྱུར་ནས་རྣམ་ཤེས་སྦྲང་མ་འདྲ་བོ་གཅིག་པུར་གར་འགྲོ་འདིར་
འགྲོ་མེད་པར་འཁྱམས་ནས་འགྲོ་དགོས་ལ། ཤི་བའི་འོག་ཏུ་ཡང་སྡུག་བསྔལ་གྱི་རང་བཞིན་
ཅན་རེད། དེ་ལྟར་འཁོར་བ་སྡུག་བསྔལ་གྱི་རྒྱ་མཚོ་ཞེས་རྒྱ་མཚོ་ཆེན་པོའི་ནང་དུ་ལྷུང་ན་
ཕར་ཁ་རུ་རྐྱལ་ནས་འགྲོ་དགོས་ན་འགྲོ་མི་ཐུབ་པ་ང པེ་དེ་དང་མཚུངས་ལ། དེ་ལས་ཕ་
རོལ་ཏུ་སྒྲོལ་བའི་མགོན་དང་སྐྱབས་ལ་བསླུ་བ་མེད་པའི་དཀོན་མཆོག་གསུམ་མ་གཏོགས་
གཞན་སུ་ཡང་མེད། དེ་ཡང་སྐྱབས་སུ་འགྲོ་བ་ལ་རང་ཉིད་འཁོར་བ་སྡུག་བསྔལ་གྱི་རྒྱ་མཚོ་
ཆེན་པོའི་ནང་དུ་བྱིང་བ་དཔེར་ན་ནད་ཆེན་པོས་ཟིན་པ་དང་འདྲ་བས། རང་ལ་ནད་པའི་
འདུ་ཤེས། སངས་རྒྱས་ལ་སྨན་པའི་འདུ་ཤེས། ཆོས་ལ་སྨན་གྱི་འདུ་ཤེས། དགེ་འདུན་ལ་
འདུ7



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྐྱབས་སྒྲུབ་པའི་གྲོགས་ཀྱི་འདུ་ཤེས་བཟུང་ནས་དཀོན་མཆོག་གསུམ་ལ་སྐྱབས་སུ་འགྲོ་
ང གོས་པ་དེ་ལ་དཀོན་མཆོག་གསུམ་ལ་བདག་སྐྱབས་མཆི་ཞེས་པའོ། །དེ་ཡང་བྱང་ཆུབ་
སེམས་ཀྱི་རྩིས་ཟིན་པ་ཞིག་བྱུང་ན་ཆོས་དེ་ཆོས་སུ་འགྲོ་བ་སྟེ། བྱང་ཆུབ་སེམས་སྐྱེས་གྱུར་
ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་
རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་ཕྱག་བྱར་འོས། །
གསུངས་པ་ལྟར། བྱང་ཆུབ་ཀྱི་སེམས་རྒྱུད་ལ་སྐྱེས་པ་ཙམ་གྱིས་ཅི་བྱས་དགེ་བའི་གསོས་
སུ་འགྱུར་བར་གསུངས་ལ། བྱང་ཆུབ་ཀྱི་སེམས་ཇི་ལྟར་བསྐྱེད་ཅེ་ན། གཞན་དོན་འབའ་
ཞིག་ལས་རང་དོན་མེད་པ་སྟེ། དེ་ལྟ་བུའི་སེམས་རྣམ་པར་དག་པ་བསྲུང་ན་བྱང་ཆུབ་
སེམས་ཀྱི་ཕྱོགས་སུ་འགྲོ་བ་དང་། ནམ་ཡང་རང་གཅིག་པུ་བསམ་ན་ཆོས་དེ་དམ་པའི་
ཆོས་སུ་མི་འགྲོ། མ་སེམས་ཅན་ཐམས་ཅད་འདི་འཁོར་བ་སྡུག་བསྔལ་གྱི་རྒྱ་མཚོར་གནས་
པ་སྙིང་རེ་རྗེ། འདིར་རང་གི་མར་མ་གྱུར་བའི་སེམས་ཅན་གཅིག་ཀྱང་མེད། ངས་འདི་ཚོ་
ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྒྲོལ་བའི་དོན་ཞིག་བྱེད་སྙམ་པ་
དེ་ལ་བྱང་ཆུབ་ཀྱི་སེམས་ཟེར་བ་རེད། དེ་ལྟར་འདིའི་སྐབས་སུ་དཀོན་མཆོག་གསུམ་ལ་
བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང་། །
སངས་རྒྱས་བྱང་ཆུབ་ཡིད་ཀྱིས་བཟུང་། །ཞེས་པའི་དོན་དྲན་པར་བྱས་ལ། ཚར་གསུམ་པའི་
སངས་རྒྱས་བྱང་ཆུབ་ཡིད་ཀྱིས་བཟུང་ཞེས་པའི་སྐབས་སུ་སྔར་བྱང་སྡོམ་མ་ཐོབ་པ་ལ་
གསར་དུ་ཐོབ། ཐོབ་ཟིན་ཉམས་པ་སོར་ཆུད་མི་ཉམས་གོང་འཕེལ་དུ་བྱས་སོང་སྙམ་པའི་
སྨོས་པ་དང་བཅས་ཏེ་ཚར་གསུམ་པའི་རྗེས་ཟློས་མཛོད།
ལྔ་བ། མཇུག་གི་བཀའ་སློབ་ཀྱི་རིམ་པ།
༡ མིག་སྔའི་སྤྱི་ཚོགས་དང་འཚོ་བའི་གནས་ཚུལ། ངས་ས་འདི་ནས་འཕགས་པ་ཐུགས་
རྗེ་ཆེན་པོའི་དབང་འདི་ཐེངས་གཉིས་སུ་བསྐུར་པ་ཡིན། དང་བོ་ཁྱེད་བཞག་སྡོམ་པ་དང་
358



བཀའ་སློབ་ཟིན་བྲིས་ཕྱོགས་བསྒྲིགས།
ཟམ་ཚ་གཉིས་ཀྱི་གྱོད་བཤད་པ་དང་གྱོད་བར་དུ་ཆོས་གཟི་ཆོས་གཏམ་དུ་ཟམ་ཚ་ལ་དབང་
ཞིག་བསྐུར་བ་དང་འདིར་ཡོང་ནས་ཁྱེད་བཞག་སྡོམ་པ་ལ་ཐུགས་རྗེ་ཆེན་པོའི་དབང་
ཞིག་བསྐུར་བ་ཡིན། དེ་ནས་ད་བར་དུ་མི་ལོ་བཞི་བཅུ་ཞེ་ལྔ་ལྷག་ཙམ་སོང་ཟིན། རང་
ཅག་སུ་ཡིན་རུང་འཁོར་བ་ཐོག་མ་མེད་པ་ནས་ད་བར་དུ་སྐྱེ་རྒ་ན་འཆིའི་སྡུག་བསྔལ་
བསམ་གྱིས་མི་ཁྱབ་པ་མྱོང་བས། ཕ་མར་མ་གྱུར་བའི་སེམས་ཅན་གང་ཡང་མེད་པ་ལ་
བསམ་དགོས་ཀྱང་སྐྱེ་བ་འདི་ལ་མཚོན་ན་ངའི་ལྟེ་ཁྲག་འཕོ་བའི་ས་ཆ་འདི་ཡིན་པས། ང་
ཁྱེད་མཛོད་དགེ་བཞག་སྡོམ་པའི་མི་རེད། མི་རྒས་ན་ཡུལ་དྲན། བྱ་རྒས་ན་ཚང་དྲན་ཞེས་
པའི་དཔེ་བཞིན་གང་ལྟར་ང་ས་ཆ་འདིའི་མི་ཡིན་སྟབས་ཡུལ་འདི་ལ་ཞེན་ཕྱོགས་ཅུང་ཞིག་
ཡོད་རྒྱུ་རེད། ད་ཐེངས་ཁོམ་པ་ཆེན་པོ་མེད་རུང་ཁྱོད་ཚོའི་ཁ་མ་ཆོག་པར་ཡོང་བ་ཡིན།
མཛོད་དགེ་བཞག་སྡོམ་པ་ནི་གནའ་དུས་རྒྱུ་ཟོག་མེད་ས་ཞིག་ཡིན། ཕྱི་དྲོ་ནོར་ཟོག་ལྷས་
སུ་འཇུག་སྐབས་བ་ལང་རྣམས་ཀྱིས་ཧོ་ལྡིར་བྱེད་པ་ལས་རྒྱུ་ནོར་ཟོག་གསུམ་མང་བོ་མེད་
པ་ཁྱེད་ལོ་ལོན་ཚོའི་སེམས་ན་ཡོད་པ་རེད། འོན་ཀྱང་། སྡེ་བ་རྒོད་པོ་རྐུན་མ་ཇག་པ་མང་
ས་དང་། ཕྱི་ལ་འཐབ་འཁྲུག་ཇག་གསུམ་བྱེད་དགོས་ན་སྡེ་བ་དཔའ་བོ་ཞིག་ཡིན། དེང༌
སང་གནའ་དང་མི་འདྲ་བར་རྒྱུ་ཟོག་སེམས་ཅན་ཇེ་མང་དང་མི་གཤིས་ཇེ་བཟང་དུ་སོང་
བ་དང་། ཆུང་ཆུང་ཚོ་ཡིན་རུང་རྒྱུ་ཟོག་གི་རྗེས་སུ་འགྲོ་ཞོར་དུ་ལག་ཏུ་དཔེ་ཆ་བཟུང་ནས་
ཁ་ཏོན་དགེ་སྦྱོར་བྱས། ཁ་མིག་ཡར་བལྟ་བྱེད་བཞིན་འདུག་ཟེར་བ་ལ་བདག་ཧ་ཅང་
དགའ་བ་ཡིན། ལྷག་པར་དུ་མཛོད་དགེ་བཞག་སྡོམ་པ་ས་ཆ་ཆུང་ཆུང་འདི་ནས་ཨ་ཁུ་ཉི་
མ་ཚང་གི་བཀའ་དྲིན་གྱིས་སློབ་གྲྭ་འདི་འདྲའི་ཡག་པོ་ཞིག་འཛུགས་ཐུབ་པ་ནི། ང་ཚོ་
ཚང་མ་ལ་སྐལ་བ་ལྡན་པ་དང་ང་ཚོ་ཚང་མའི་གཟི་བརྗིད་རེད། ཕྱོགས་ཡས་མས་ཀྱི་རྫོང་
གཞན་པ་ཚོ་ནས་པད་མའི་ཚལ་ལ་བུང་བ་འདུས་པ་བཞིན་སློབ་མ་མང་བོ་འདིར་ཡོང་
བའི་རྩ་བ་ནི་སློབ་གྲྭ་འདིའི་ནང་དུ་སློབ་མ་ལ་ཡོན་ཏན་འབྱོར་པའི་སྟབས་ཀྱིས་རེད། དེས་
ན་ངས་ནམ་རྒྱུན་ཁྱེད་ཚོ་ལ་བཤད་པ་བཞིན་ཆུང་ཆུང་ཚོ་སློབ་གྲྭར་ཐོངས་ལ་ཡི་གེ་ཞིག་
359



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སློབ་ཏུ་ཆུགས། བོད་ཁ་བ་ཅན་ཟེར་བ་འདི་འཛམ་གླིང་ན་མིང་གྲགས་ཡོད་པ་ཞིག་ཡིན།
འཛམ་གླིང་ལ་མིང་གྲགས་བྱེད་ས་གཙོ་བོ་སྣ་ཁ་གཉིས་ཡོད། འཛམ་གླིང་ན་བོད་ཁ་བ་ཅན་
ཞེས་སྙན་གྲགས་ཡོད་པ་ནི་རྒྱུ་ནོམ་པ་ཡོད་པ་མ་རེད། བུ་དཔའ་བོ་ཡིན་པའང་མ་རེད།
གཅིག་ནི་བོད་འདི་ཆོས་ཀྱི་བདག་པོ་ཡིན་པས་ཆོས་ཧ་ཅང་དར་བ་དང་། རང་གི་འཚོ་བ་
སྤྱོད་སྟངས་གཞན་དང་མི་འདྲ་བ་ཡིན་པས་རེད། གཉིས་ནི། ཇོ་མོ་བླ་རི་ཞེས་གངས་དཀར་
བོ་འདི་འཛམ་གླིང་གི་ཆེས་མཐོ་བའི་རེ་ཐམས་ཅད་ཀྱི་རྒྱ་ཕིབས་ལྟ་བུར་བླ་ན་འཕགས་
ལ་ དེ་གང་དུ་ཡོད་ཅེ་ན་བོད་ཡུལ་དུ་ཡོད་ཅེས་པས་ཀུན་གྱིས་བོད་ཟེར་བ་ཤེས་རྟོགས་བྱུང་
གི་ཡོད་པ་རེད། གཞན་དེང་སང་སངས་རྒྱས་ཀྱི་བསྟན་པ་སྤེལ་བ་ལ་རྟེན་ཅིང་འབྲེལ་འབྱུང་
གིས་འཛམ་གླིང་གི་རྒྱལ་ཁབ་སུམ་ཅུ་རྩ་ལྷག་ཏུ་བོད་ཀྱི་རིག་གནས་ལ་བརྟག་དཔྱད་དང་
བོད་ཀྱི་རིག་གནས་ཞིབ་འཇུག་གི་ལས་ཁུངས་སོགས་བཙུགས་ནས་བོད་ཡིག་འདི་རིམ་
པ་མཐོན་པོ་ཞིག་ཏུ་བཞག་ཡོད་པ་དང་། བོད་ཀྱི་མིང་འདི་འཛམ་གླིང་ལ་གྲགས་བཞིན་
ཡོད་པ་རེད།
༢ གྲོང་བ་རྣམས་ལ་སློབ་གསོ་གལ་ཆེ་ཚུལ། བོད་རིགས་ཀྱིས་མི་རིགས་གཞན་གྱི་རྗེས་
ཟིན་དགོས་པ་ལ་ཡོན་ཏན་དང་རིག་གནས་ཤིག་མ་སྦྱངས་ན་མི་རིགས་འདྲ་མཉམ་གྱི་སྲིད་
ཇུས་གུང་ཁྲན་ཏང་གིས་བྱིན་ཀྱང་འདྲ་མཉམ་ཐོབ་ཐུབ་པ་མ་རེད། ཁྱེད་ཚོ་རྒྱ་ནང་དུ་
སོང་བ་རྣམས་ལ་ཉམས་མྱོང་ཡོད་རྒྱུ་རེད། མེ་འཁོར་དང་རླངས་འཁོར་སོགས་སུ་འདུག་
ནའང་རང་རང་གི་ངོས་ཐད་ནས་ཡོན་ཏན་མེད་པ་དང་། ཁ་ལག་མ་བཀྲུས། གཙང་སྦྲ་མ་
བྱས་པས་དྲི་མ་བྲོ་བ་སོགས་བྱས་ནས་རྒྱ་ནང་དུ་སོང་ན། རྒྱ་རིགས་ཚོས་སྣ་བཙུམ་ནས་
འགྲོ་བ་ལས་མི་གྲལ་དུ་འཇོག་བྱེད་རང་ངོས་ནས་འཁྱོངས་ཡོད་པ་མ་རེད། དེས་ན་གུང་
ཁྲན་ཏང་གིས་འདྲ་མཉམ་བྱིན་རུང་རང་གི་ངོས་ཐད་ནས་འདྲ་མཉམ་ཐོབ་ཡོད་པ་མ་རེད།
རང་གི་ངོས་ཐད་ནས་འདྲ་མཉམ་ཐོབ་དགོས་ན། རང་གི་འཚོ་བ་དེ་གོང་འཕེལ་དུ་གཏོང་
དགོས། འཚོ་བ་གོང་འཕེལ་དུ་གཏོང་བ་ལ་ཡོན་ཏན་མེད་པར། སྔོན་གྱི་ལུགས་སྲོལ་རྙིང་
36)



བཀའ་སློབ་ཟིན་བྲིས་ཕྱོགས་བསྒྲིགས།
བ་དེ་བཟང་། ཞེས་གནའ་བོའི་སྲོལ་རྒྱུན་ངན་པ་དེ་མཁྲེགས་འཛིན་བྱས་ནས་བསྡད་ན་
རྗེས་ལུས་ཀྱི་རྣམ་པ་འདི་ནམ་ཡང་བསྒྱུར་ཐུབ་པ་མ་རེད། དེས་ན་བོད་ལ་ཡོན་ཏན་དགོས་
པ་ལས་ལྷག་པའི་གལ་ཆེ་བ་མེད་པ་བོད་ལ་ཤ་ཚ་བའི་བླ་མ་དཔོན་པོ་ཚང་མས་གསུངས་
དང་གསུང་བཞིན་པ་རེད། ས་ཆ་འདི་ལ་མཚོན་ན་ཨ་ཁུ་ཉི་མའི་དྲིན་གྱིས་འདི་འདྲའི་
སློབ་གྲྭ་བཟང་བོ་ཞིག་ཡོད་པས། ངས་སྔོན་ཆད་ཀྱང་ཁྱོད་ཚོ་ལ་བཤད་པ་བཞིན་བྱིས་པ་
ཚོ་སློབ་གྲྭའི་ནང་དུ་ཐོངས། བུ་ཕྲུག་ཚོ་ལ་ནོར་ལུག་འཚོར་བཅུག རང་གིས་སྐྱིད་པོ་བྱས་
ནས་འདུག་འདོད་ཡོད་ན་རང་གི་བུ་བུའུ་ཕྲུག་ལ་ཤ་མ་ཚ་བའི་རྟགས་རེད། རང་གི་བུ་
བུའུ་ཕྲུག་ལ་ཤ་མ་ཚ་བར་ཡོན་ཏན་མེད་ན། རྗེས་སུ་ཁོང་ཚོ་ནར་སོན་དུས་སྤྱི་ཚོགས་གོང་
འཕེལ་དུ་སོང་ནས་མི་གྲལ་མི་ཟིན་པ་ཞིག་ཏུ་གྱུར་སྐབས་སུ་དེ་ཚོས་ཀྱང་ངའི་ཕ་མ་བསམ་
ནག་པོས་ང་ལ་ཡོན་ཏན་སྦྱོངས་སུ་མ་བཅུག་ཅེས་རང་ཤི་བའི་རྗེས་སུ་ཡང་སྡིག་དམོད་བྱས་
ན་མི་བཟང་། དེ་བས་རང་གིས་ཚེགས་དཀའ་ལས་ཅུང་རེ་མཐོང་ན་ཡང་བྱིས་པ་ཕོ་མོ་ཚོ་
ལ་ཡོན་ཏན་ཅུང་རེ་ཨེ་འབྱོར་ལྟོས་དང་ཡོན་ཏན་ཅུང་རེ་ཁོང་ཚོ་ལ་འབྱོར་སོང་ན། རྗེས་
སུ་ཡང་ངའི་ཕ་མ་དྲིན་ཅན་གྱིས་དཀའ་སྡུག་ལ་འདང་མ་བརྒྱབ་པར་ང་སློབ་གྲྭར་མངགས་
པས་ཡོན་ཏན་འདི་འདྲ་ཞིག་ཐོབ་པ་རེད་ཅེས་ནམ་ཞིག་རང་ཤི་བའི་རྗེས་སུ་མ་ཎི་འདོན་
པ་ཞིག་ཀྱང་ཡོད་པ་རེད། དེས་ན་ཁྱོད་ལོ་ལོན་ཚོ་ཡིན་ན་ཆུང་ཆུང་ཚོ་ལ་བར་ཆད་མི་བྱེད་
པར་ཡོན་ཏན་ཅུང་ཞིག་ཨེ་འབྱོར་ལ་རེམས།
༣ གྲྭ་བ་རྣམས་ལ་སློབ་གསོ་གལ་ཆེ་ཚུལ། དམ་པའི་ཆོས་ལ་དད་པ་བྱེད་དགོས་ན་ཡང་།
སངས་རྒྱས་བཅོན་ལྡན་འདས་ཀྱིས། སྲེག་བཅད་བརྡར་བའི་གསེར་བཞིན་དུ། །ལེགས་
པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས ་ ག སེར་ཡང་དག་
ཡིན་མིན་སྲེག་པ། བཅད་པ། བརྡར་བ་གསུམ་གྱི་སྒོ་ནས་བརྟག་པ་དཔེ་དེ་དང་མཚུངས་
པར་ཁོང་གི་གསུང་ལ་དཔྱད་པ་གསུམ་གྱི་སྒོ་ནས་བརྟག་ཏེ་དོན་དང་ལྡན་པ་ཡང་དག་པ་
361



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡིན་ན་ཁོང་གི་གསུངས་པ་ལྟར་བྱོས། །དེ་ལྟར་མིན་ན་ཁོང་གི་ཁ་ལེན་མི་དགོས། སངས་
རྒྱས་ཡིན་པས་གསུང་ལོས་བདེན་བསམ་པ་དེ་བླུན་པོའི་དད་པ་བྱེད་ཚུལ་ཡིན་པས། ལེགས་
པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན་གསུངས་པ་རེད། རང་ལ་
རང་ངོས་ནས་ཡོན་ཏན་ཡོད་ནས་སངས་རྒྱས་ཀྱི་དགོངས་པ་ཅི་འདྲ་ཡིན་རྟོགས་ཤིང་
དད་པ་སྐྱེས་ན་ཡང་དག་པའི་དད་པ་རེད། ལྷག་པར་གྲྭ་བ་ཞིག་ཡིན་ན་ཡོན་ཏན་དགོས་
པ་མ་གཏོགས་གཟན་ཤམ་དམར་བོ་ཞིག་གྱོན་ནས་དཀོར་ཟས་དཀོར་ཆུ་ཁོ་ནའི་དོན་དུ་
འབད་ན་གྲྭ་བ་ཞེས་པ་ལུགས་དང་མཐུན་པ་ཞིག་མ་རེད། རང་རང་ཚོས་སྟོན་པའི་ན་
བཟའ་ཞིག་གྱོན་ནས་ཐར་བའི་སྒོར་ཞུགས་ན་ཕན་ཡོན་བསམ་གྱིས་མི་ཁྱབ་པ་ལོས་ཡོད་
དེ། དེའི་ཞོར་དུ་ཤི་བོ་ཤི་མོ་ཐམས་ཅད་ཀྱི་དད་ཟས་གསོན་ཟས་དེ་ཟོས་ནས་བསྡད་ན་ཚེ་
ཕྱི་མ་ཕན་ཆད་དུ་རང་ལ་རྣམ་སྨིན་མང་བོ་འཁོར་བ། དཔེར་ན། རང་གིས་ཚེ་འདི་ནས་བུ་
ལོན་མང་བོ་བླངས་པ་དང་ཁྱད་པར་མེད། ཤི་བའི་དུས་སུ་གཞན་ལ་མགོན་སྐྱབས་བྱེད་རྒྱུ་
ཕར་ཞོག རང་མགོ་ཡང་མི་ཐོན་པར་འདུག དེའི་སྟབས་ཀྱིས་གུང་རི་རྒྱལ་མཚན་བཟང་
བོས།མ་ཤི་གོང་ནས་དམ་ཆོས་རེམ་ལ་གྱིས། །མིང་བྱང་མགོ་ལ་དབང་བསྐུར་བྱེད་དུས་
ཕྱིས། །རྣམ་ཤེས་བར་དོར་ཁྱི་རྟོགས་བཞིན་དུ་འཁྱམས། །མཐོ་རིས་འདྲེན་པ་དེ་དག་དཀའ་
ལས་ཡོད། །ཅེས་མ་ཤི་གོང་དུ་ཆོས་སྒྲུབ་པར་རེམ་དགོས་པ་མ་གཏོགས་ཤི་བའི་རྗེས་སུ་མིང་
བྱང་ཞིག་བྲིས། དེའི་མགོར་ཁྲུས་ཆོག་ཅིག་བསྐུར་རྒྱུ་ལ་ཐུག་དུས་འགོར་སོང་། རྣམ་ཤེས་
བར་དོ་རུ་ཁྱི་ལྟོགས་བཞིན་དུ་ལ་ལུང་ཀུན་ཏུ་འཁྱམས་ཤིང་འགྲོ་བའི་དུས་མཐོ་རིས་སུ་
འདྲེན་པ་དེ་ནི་དཀའ་ལས་ཆེ་གསུངས་པ་རེད། བཙན་ཐབས་འཚང་རྒྱ་བླ་མའི་འཕོ་བ་ཟེར་
བ་ཡང་དད་པའི་ཨ་ལོང་མེད་ན་འདྲེན་པའི་ལྕགས་ཀྱུ་ཡིས་ཐབས་མེད། དེས་ན་ཁྱེད་གྲྭ་ཚང་
འདིའི་དགེ་ཚུལ་སློང་ཚོ་ཡིན་ན་རང་གི་ཚུལ་ཁྲིམས་རྣམ་པར་དག་པ་བསྲུང་། གྲྭ་ཚང་གི་
འགྲིག་ལམ་བརྩིས། ཆོས་འཆད་ཉན་ཅུང་རེ་ཡར་རྒྱས་སུ་འགྲོ་བ་ལ་རེམས། ཆུང་ཆུང་ཚོ་
362



བཀའ་སློབ་ཟིན་བྲིས་ཕྱོགས་བསྒྲིགས།
ཡིན་ན་སློབ་གྲྭའི་ནང་དུ་སོང་ནས་ཡི་གེ་ཅུང་ཤེས་ན་སངས་རྒྱས་ཀྱི་དགོངས་དོན་ཧ་གོ་
སླ་བ་རེད། འཇིག་རྟེན་གྲོང་བ་འདི་དག་ཐམས་ཅད་སྙིང་རེ་མི་རྗེ་འམ། ཤི་ན་ཁྱེད་ཚོ་སྔས་
མགོ་དང་གསོན་ན་སྐྱབས་བཅོལ་བ་ལ། ཁྱེད་ཚོ་རང་གི་སེམས་ན་དཀོན་མཆོག་ཟེར་བ་འདི་
འདྲ་ཡིན། ཆོས་ཟེར་བ་འདི་འདྲ་ཞིག་ཡིན་བསམ་པ་མེད་ན་ཁྱེད་ལ་དེ་ཚོ་སྐྱོབ་བྱེད་ཀྱི་ནུས་
པ་གང་ནས་ཡོང་། དམིགས་པ་ཅི་ཡང་མེད་པར་དཀོན་མཆོག་མཁྱེན་ཞེས་ག སོལ་བ་
འདེབས་པ་ཙམ་ལས་མེད་ན་ཤི་བོ་དེ་ཚོ་ཡང་སྙིང་རེ་རྗེ། དེའི་སྟབས་ཁྱེད་དགེ་འདུན་པ་
རྣམས་ཐུགས་མཐུན་ཁྲིམས་གཙང་གི་སྒོ་ནས་ཅི་ཐུབ་ཀྱིས་བསླབ་པ་སློབ་གཉེར་བྱེད་པ་
ང་རང་གི་རེ་བ་ཡིན་པས་ད་ཐེངས་ཁྱེད་ཐམས་ཅད་ལ་ཞུས་པ་ཡིན།
༤ འགྲིག་ལམ་ཀུན་སྤྱོད་བརྩི་སྲུང་གལ་ཆེ་ཚུལ། ཁྱེད་འཇིག་རྟེན་གྲོང་བ་ཚོར་ཁག་
མེད་ཀི འཇིག་རྟེན་གྲོང་བའི་འཁོར་བའི་རྟེན་གཞི་ཟས་ཟོག་སེམས་ཅན་རེད། ཟས་ཟོག་
སེམས་ཅན་གྱི་འཚོ་བའི་རྟེན་གཞི་རྩྭ་ཐང་རེད། ཁྱེད་བཞག་སྡོམ་པ་ཚོ་ཡིན་ན་ཡར་ཁ་མར་
ཁ་ཐམས་ཅད་ནས་ཁོང་ཚོའི་རུ་སྡེ་བའི་རྩྭ་ས་འཕྲོག་སོང་། བརྡུང་རེས་རྒྱག་དགོས་གསོད་
རེས་བྱེད་དགོས་ཞེས་ན་ནིང་དོ་ཚིགས་ནས་གྲགས་རྒྱུ་ཇེ་མང་རེད། ཁག་མེད་ལས་ཀྱང་ཆེ།
ཅུང་རེ་གཞན་གྱིས་ཁྱེར་བ་ཡོད་ཤས་ཆེ། རང་ལན་དུས་ཀྱང་ཡོད། རོགས་ལན་དུས་ཀྱང་
ཡོད། གང་ལྟར་གྱོད་ལ་མ་བཤད་པ་མེད། ནམ་ལ་མ་ལངས་པ་མེད། ནམ་ཞིག་གི་ཚེ་གྱོད་
བཤད་དགོས། དེ་དུས་བདེན་སུ་ལ་ཡོད་ཁས་བཤད་རེས་བྱེད་རྒྱུ་མ་གཏོགས་བུའི་བཟང་
ངན་ཞེས་བཤད་རྒྱུ་མ་རེད། དེས་ན་དེ་རིང་སང་ཉིན་དཀོན་མཆོག་གི་ཐུགས་རྗེ་ཟེར་ན་
འདྲ། སྲིད་ཇུས་ཡག་པོ་ཟེར་ན་ཡང་འདྲ། ངེད་ཚོ་ཚང་མ་ལ་ད་སྐབས་ཆོས་ལ་དད་པ་དང་
རྒྱུ་སྐྱོང་ན་རང་དབང་ཡོད་པ་འདི་འདྲའི་བདེ་སྐྱིད་ཅིག་ལྡན་པའི་དུས་ལ། མིས་མི་བརྩིས་
ན་བླ་མ་དང་དཔོན་པོ། ཤིང་གིས་ཤིང་བཀྱིགས་ན་ལྷ་ཁང་དང་གསེར་ཁང་། ཞེས་པའི་
དཔེ་ལྟར། རྒྱལ་ཁབ་ཀྱི་སྲིད་ཇུས་ལ་བརྩི་བཀུར་བྱེད་དགོས་པ་མ་གཏོགས་སྔོན་ཆད་ལྟར་
363



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འགྲིག་ལམ་བཙན་པོ་ཞིག་བྱུང་ན་ཐམས་ཅད་ཀྱིས་འགྱོད་པ་བྱས་རུང་ཚར་སོང་། དེ་འདྲ་
མི་འབྱུང་བར་ཁྱེད་ཚོ་ཡིན་ན་གསོད་རེས་བརྡུང་རེས་མ་བརྒྱག ཇག་རྐུས་ཁྲམ་གསུམ་མ་
བྱེད། དེ་ནི་སྡིག་པའི་བྱ་བ་རེད། ཆོས་ཀྱི་སྟེང་ནས་བཤད་ན་ཡང་འཇིག་རྟེན་འདི་ནས་རང་
ལ་མཐའ་ཡག་པ་ཡོད་པ་མ་རེད། དེང་སང་རང་རང་ཚོ་རྒྱལ་ཁབ་གང་གི་ནང་ན་ཡོད་
འདུག སྤྱི་ཚོགས་གང་ཞིག་ཏུ་ཐོན་འདུག རང་གི་འགོ་འདྲེན་སུ་ཡིན་པ་ངོས་ཟིན་པ་བྱོས་
ལ། དེའི་ཁ་ལེན་ཚིག་བརྩི་བྱོས། དེང་སང་ར ང་རང་ཚོ་ལ་འདེམས་བཀོད་བྱེད་རྒྱུའི་རང་
དབང་ཡོད་པས། འགོ་བ་དཔོན་པོ་ཚོ་རང་གིས་འདེམས་བཀོད་བྱས་པ་ཡིན་སྟབས། དེ་
ལ་རྒྱབ་སྐྱོར་བྱས་ན་མིས་མི་བརྩིས་པ་རེད། རང་ལ་ཡང་སྐྱིད་པོ་བདེ་མོ་ཞིག་འབྱུང་རྒྱུ་རེད།
དེ་ལྟར་ཁྱེད་མཛོད་དགེ་བཞག་སྡོམ་པ་ཁ་འཆམས་པོ་གྲོས་འགྲིག་པོ་བྱོས་དང་། རུ་སྡེ་
བེ་སང་དང་དམངས་ཚོགས་ལ་སྟོབས་དང་ནུས་པ་ཡོད་པས། ཕྱིས་སུ་ཁྱེད་ཚོ་ཁ་འཆམས་
གྲོས་འགྲིག་བྱེད་རྒྱུ་བོ་སེམས་ལ་ཟུངས། ཇག་རྐུས་ཁྲམ་གསུམ་སོགས་བྱ་བ་ངན་པ་ཐམས་
ཅད་མ་བྱེད། དེ་ནི་ངའི་རེ་བ་ཡིན། མིའི་ཐད་ནས་སོང་ན་ང་ཡང་མཛོད་དགེ་བཞག་སྡོམ་
དཔོན་ཚང་གི་མི་བརྒྱུད་རེད། སྤྱི་ཚོགས་རྙིང་བ་ཡིན་ན་ང་མཛོད་དགེ་བཞག་སྡོམ་པའི་བླ་
མའི་ས་ནས་བླ་མ་དང་དཔོན་པོའི་ས་ནས་དཔོན་པོ་བྱས་ན་ཆོག་པ་རེད།
དེང་སང་གི་དུས་ན་ཡང་ང་རྒྱལ་ཁབ་ཀྱི་ལས་བྱེད་པ་རེད། འོན་ཀྱང་། སངས་རྒྱས་ཀྱི་
བསྟན་པ་འདི་དར་རྒྱུའི་ཆེད་དང་སེམས་ཅན་ལ་བདེ་སྐྱིད་ཅིག་བྱུང་ན་བསམ་ནས་ཀུན་
གྱི་རེ་བ་ལྟར་བླ་མའི་ཚུལ་དང་། རྒྱལ་ཁབ་ལ་ཕན་རེ་ཐོགས་དགོས་པ་བྱུང་ན་རྒྱལ་ཁབ་ཀྱི་
ལས་བྱེད་པ་བྱས་ནས་འགྲོ་བཞིན་ཡོད་པ་རེད། དེས་ན་དེ་རིང་དམ་པའི་ལྷ་ཆོས་དང་
སྐྱེས་བུའི་ཁེ་དབང་གང་ལ་བསམ་ཀྱང་ངས་ཁྱེད་ཚོ་ལ་ཁ་བརྡ་ཞིག་བྱས་ན་མི་ཆོག་པ་མི་
འདུག་པས། ཁྱེད་ཚོས་ངའི་ཁ་ལེན་ཚིག་བརྩི་ན་གོང་དུ་བཤད་པ་དེ་ཚོ་ཕྱིས་སུ་སེམས་ལ་
ཟུངས། ནམ་འཆི་ངེས་པ་མེད་ལ་ཐམས་ཅད་པོ་སྐྱེས་པའི་མཐའ་མར་འཆི་དགོས་པས།
364



བཀའ་སློབ་ཟིན་བྲིས་ཕྱོགས་བསྒྲིགས།
དཀོན་མཆོག་གསུམ་དང་འཕགས་པ་སྤྱན་རས་གཟིགས་ལ་གསོལ་བ་ཐོབ། མ་ཎི་ཡི་གེ་དྲུག་
མ་ཐོན་ལ་རང་ཚེ་ཕྱི་མ་ལ་འགྲོ་བའི་ལམ་ཞིག་ཡོད་པ་བྱོས་དང་ངས་ཀྱང་དཀོན་མཆོག་
ལ་སྐྱབས་འཇུག་ཞུ། ཁྱེད་ཚོས་ང་ལ་དད་པ་དག་སྣང་གིས་གསོལ་བ་ཐོབ་དང་། ནམ་ཞིག་
ཁྱེད་ཚོ་འཆི་བའི་དུས་སུ་ང་ཡང་ཁྱེད་ཚོ་བསུ་བར་ཐོན་ཐུབ་པ་ཡིན། སྔོན་ཆད་མ་བུ་གཉིས་
ཡོད་པ་ལ། མ་ལྷ་སར་འགྲོ་མ་ཐུབ། བུ་ལ་ལྷ་སར་སོང་བ་ལ་ཁྱོད་ཀྱིས་ལྷ་སའི་ཇོ་བོའི་མདུན་
ནས་རྡོ་ཞིག་ཁྱེར་ཤོག ཇོ་བོ་དང་ཁྱད་པར་མེད་པར་ངས་གསོལ་བ་འདེབས་དགོས་ཞེས་
བཤད། བུ་ལྷ་སར་ཐོན་དུས་མས་བཤད་པ་བརྗེད་སོང་། ཕྱིར་རང་ཡུལ་དུ་ཐོན་པ་དང་མ་
སྒོར་བསུ་བར་བྱུང་བ་མཐོང་བ་དང་མཉམ་དུ་ཨ་མའི་སྐད་ཆ་དེ་ཡིད་ལ་དྲན་པས། དེར་
འཕྱི་ཁུང་ཞིག་ཡོད་པ་དེའི་སྒོ་ནས་རྡོ་ཞིག་བླངས་ནས་རུམ་དུ་བཅུག་ཏེ་སོང་། མ་ལ་རྡོ་
འདི་ངས་ཁྱོད་ལ་ལྷ་སའི་ཇོ་བོའི་མདུན་ནས་ཁྱེར་ཡོང་ཞེས་བཤད། ཨ་མས་བདེན་པར་
བཟུང་ནས་ཇོ་བོ་དང་ཁྱད་མེད་པར་དད་པ་དང་ཉིན་མཚན་ཀུན་ཏུ་གསོལ་བ་བཏབ་ཅིང་
མཆོད་པ་ཕུལ། ཉིན་ཞིག་མ་བུ་གཉིས་འཁོན་རེས་བྱས་ཤིང་བུས་ཨ་མ་ལ་བླུན་རྒན་མ།
ཁྱོད་ཀྱིས་རྡོ་སྒོང་འདི་ལ་ཕྱག་འཚལ་བས་ཅི་བྱེད། རྡོ་སྒོང་འདི་འཕྱི་ཁུང་སྒོའི་རྡོ་རེད། ངས་
ཁྱོད་ལ་མགོ་སྐོར་བ་ཡིན་ཞེས་བཤད་པ་ན་མ་ཁྲོས་ནས་རྡོ་ཐང་དུ་བརྒྱབས་ཏེ་བཅག་པ་ན།
རྡོའི་ནང་ནས་ཇོ་བོའི་སྐུ་ཞིག་བྱོན། ཁྱེད་ཚོས་ཀྱང་གསོལ་བ་འདེབས་ཐུབ་ན་དཔེ་དེ་དང་
འདྲ་བ་རེད། ཁྱེད་ཚོས་ཀྱང་གསོལ་བ་འདེབས་ཐུབ་ན་དཀོན་མཆོག་གི་ཐུགས་རྗེ་ཡིས་ཁྱེད་
རང་ཚོ་ཤི་བའི་དུས་སུ་ཐར་བའི་ལམ་སྣ་འདྲེན་མི་ཞིག་ཐོན་ཐུབ་ངེས་ཡིན། གཙོ་བོ་རང་
ལ་ཐུག་ཡོད་པ་རེད། ཁྱེད་ཚོས་ངའི་ཁ་ལེན་ཚིག་བརྩི་ན། ཁ་འཆམས་པོ་གྲོས་འགྲིག་པོ་དང་
རྒྱལ་ཁབ་ཀྱི་ཁྲིམས་དང་མ་འགལ་བ་བྱོས། འཁོན་འཛིང་མོ་དང་ཇག་རྐུས་ཁྲམ་གསུམ་མ་
བྱེད། ས་ཆ་ལ་བཀྲ་ཤིས་ལོ་ལེགས་དང་བདེ་སྐྱིད་ཕུན་སུམ་ཚོགས་པ་འབྱུང་བར་དཀོན་
མཆོག་ལ་སྐྱབས་འཇུག་ཞུ། འུ་ཅག་མཛོད་དགེ་བཞག་སྡོམ་པ་སོགས་དེ་རིང་འདིར་ཡོང་
365



བའས་
ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐམས་ཅད་ཀྱི་རང་རང་ཚོའི་ཕ་མ་དང་ཉེ་གཞི་རྩ་ལག་སོགས་ཀྱི་ཤི་བོ་ཤི་མོ་ཀུན་འཕགས་
པ་སྤྱན་རས་གཟིགས་ཀྱི་དབང་བསྐུར་བ་འདི་ལ་བརྟེན་ནས་ངས་འཕགས་པ་སྤྱན་རས་
གཟིགས་ལ་གསོལ་བ་བཏབ་ནས་ཁོང་ཚོ་ལ་ཚེ་ཕྱི་མ་ཕན་ཆད་དུ་བར་དོ་ན་འཇིགས་སྐྲག་
མེད། ཕྱི་མ་ན་ངན་སོང་མེད་པར་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་
སྨོན་ལམ་འདེབས། ཁྱེད་ཆུང་ཆུང་ཚོ་ཡིན་ན་ཡང་ཚེ་འདིར་ཚེ་རིང་ནད་མེད། བསམ་པའི་
དོན་འགྲུབ། རྒྱུ་ཟོག་སེམས་ཅན་གྱི་འགོར་བུད། བདེ་སྐྱིད་ཕུན་སུམ་ཚོགས་པ་ཞིག་འབྱུང་
བའི་སྐྱབས་འཇུག་ངས་ཞུ། དེས་ན་དེ་རིང་འཕགས་པ་སྤྱན་རས་གཟིགས་དབང་ཕྱུག་གི་
སྨིན་བྱེད་དབང་གི་རིམ་པ་རྣམས་ལེགས་པར་ཕ་རོལ་ཏུ་གྲུབ་ཟིན་པས། དེའི་དམ་ཚིག་
དང་སྡོམ་པ་ཁས་བླངས་པ་རྣམས་ཚུལ་བཞིན་དུ་བསྲུང་བར་བྱའོ་སྙམ་པའི་སྒོ་ནས་དམ་
ཚིག་ཁས་ལེན་པའི་རྗེས་ཟློས་མཛད་དོ། །
366



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཨ་མཆོག་ཚོ་བ་བརྒྱད་ལ་ཐུགས་རྗེ་ཆེན་པོའི་དབང་
གནང་སྐབས་ཀྱི་བཀའ་སློབ་བཞུགས་སོ། །
དང་བོ། སྡོན་འགྲོའི་བཀའ་སློབ།
མཉམ་མེད་ཇོ་བོ་ཆེན་པོས། ཚེ་ནི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་
ཅི་ཙམ་མི་ཤེས་པས། །ངང་བས་ཆུ་ལས་འོ་མ་ལེན་པ་བཞིན། །རང་གི་འདོད་པ་དང་དུ་
བླང་བར་བྱ། །ཞེས་གསུངས་པ་ལྟར། རང་ཅག་རྣམས་ལ་ད་རེ ས་སྔོན་བསགས་ལས་ཀྱི་
འབྲས་བུ་དང་དཀོན་མཆོག་གསུམ་གྱི་ཐུགས་རྗེ་ལ་བརྟེན་ནས་དལ་བརྒྱད་འབྱོར་བཅུ་
ཚང་བའི་མིའི་ལུས་རྟེན་ཁྱད་པར་ཅན་ཐོབ། རྒྱལ་བའི་བསྟན་པ་དང་མཇལ་བ་འདི་འདྲའི་
བསྐལ་བ་བཟང་བོ་བྱུང་བ་མ་ཟད། ད་དུང་རང་གིས་འབད་པས་ནུས་ན་ཚེ་གཅིག་ལུས་
གཅིག་ལ་འཚང་རྒྱ་བ་སངས་རྒྱས་ལག་གཏོད་ཀྱི་གདམས་པ་གསང་སྔགས་རྡོ་རྗེ་ཐེག་པའི་
བསྟན་པ་དང་མཇལ་བའི་སྐབས་འདི་འདྲ་བ་ཡང་ཡང་རྙེད་པར་མི་འགྱུར་བ་ཡིན་པ་མ་
ཟད། ཚེ་ཡི་ཚད་ནི་ཅི་ཙམ་མི་ཤེས། དེ་རིང་དང་སང་ཉིན་གཉིས་ལས་དེ་རིང་མི་འཆི་
བའི་གདེང་ཚོད་ཅི་ཡང་མེད་པས། ད་ལྟ་ཉིད་ནས་ཚེ་ཕྱི་མ་ཕན་ཆད་ཀྱི་དོན་ཞིག་ངེས་
པར་བསྒྲུབ་དགོས། ཤེས་བྱ་ལ་རྣམ་པ་མང་ཞིང་རང་གི་ཚེ་ཡི་ཚད་ཀྱང་ཅི་ཙམ་མི་ཤེས་
པས། དཔེར་ན། ངང་བས་ཆུ་དང་འོ་མ་འདྲེས་པ་ལས་ཆུ་བསྐྱུར་ནས་འོ་མ་འཐུང་ཐུབ་
པ་དཔེ་དེ་དང་མཚུངས་པར་འཇིག་རྟེན་གྱི་བྱ་བ་དང་ཆོས་ཀྱི་བྱ་བ་ཆུ་དང་འོ་མ་འདྲེས་
པ་བཞིན་དུ་ཡོད་པ་འདིའི་ནང་ནས་རང་གི་ཚེ་ཕྱི་མ་ཕན་ཆད་ཀྱི་དོན་འོ་མ་འཐུང་དགོས་
༡
367



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ངན་
པ་དཔེ་དེ་དང་སྦྱར་ནས་གསུངས་པ་རེད། དེས་ན་ད་རེས་སྐྱེ་བ་འདིའི་སྟེང་ནས་ངེས་པར་
དུ་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབ་དགོས། དེ་སྒྲུབ་པ་ལ་འཕགས་མཆོག་སྤྱན་རས་
གཟིགས་འདི་ལྟ་བུའི་སྒོ་ནས་རང་གིས་ཉམས་སུ་ལེན་ཐུབ་ན། རང་ཅག་བོད་ཁ་བ་ཅན་
པ་འདི་འཕགས་མཆོག་སྤྱན་རས་གཟིགས་ཀྱི་གདུལ་ཞིང་ཡིན་པས་བསྒྲུབ་ན་འགྲུབ་སླ་
བ་དང་། ཆོ་གའི་རིང་ཐུང་དང་ལྷའི་ཐུགས་བསྐྱེད་བྱིན་རླབས་ལ་སོགས་པ་ཐམས་ཅད་
ཀྱི་སྒོ་ནས་འདི་ལས་ལྷག་པའི་ཡི་དམ་གྱི་ལྷ་བསྟེན་རྒྱུ་མེད། སྤྱིར་ན་ཐུགས་རྗེ་ཆེན་པོའི་
དབང་ཞིག་བསྐུར་ན་འདིའི་སྔོན་དུ་སྟ་གོན་གྱི་རིམ་པ་ས་བརྟག་པ་བསླང་བ་སྦྱངས་པ་
ལ་སོགས་འགྲོ་དགོས་པ་ཞིག་རེད་དེ། ས་འདི་ལྟ་བུ་ལ་མཚོན་ན་སྐྱབས་མཆོག་འཇིགས་
མེད་དབང་བོས་ཞབས་ཀྱིས་བཅགས། བྱིན་གྱིས་བརླབས་ཤིང་རྡོ་རྗེ་འཕྲེང་བ་དང་མི་ཏྲ་
བརྒྱ་རྩ་ལ་སོགས་ཟབ་མོ་རྡོ་རྗེ་ཐེག་པའི་དབང་སྐུར་གྱི་རིམ་པ་མང་བོ་ཞིག་གནང་སོང་
བ་དང་། གཞན་དཀོན་མཆོག་བསྟན་པའི་སྒྲོན་མེ་དང་དཀོན་མཆོག་བསྟན་པའི་རྒྱ་མཚོ་
ལ་སོགས་སྐྱེས་བུ་དམ་པ་མང་བོ་བྱོན་ནས་གནས་འདི་ཉིད་དུ་ཟབ་ཆོས་རྒྱུན་པར་གསུངས་
ཡོད་པས་བྱིན་གྱིས་བརླབས་པའི་གནས་རེད། དེའི་སྟབས་དབང་བསྐུར་ཟབ་མོ་ཞིག་
བྱེད་ན་བར་ཆད་ཀྱི་ཉམས་ཅུང་ཟད་ཀྱང་མི་འབྱུང་ཞིང་ནམ་མཁའ་དྭངས་ཤིང་ལྷོད་པ་
སོགས་ནི་སའི་ས་བདག ཡུལ་གྱི་གཞི་བདག་ཐམས་ཅད་དཀར་བོའི་ཕྱོགས་ལ་མངོན་
པར་དགའ་བ་དང་བླ་མ་སྐྱེས་ཆེན་དམ་པ་མང་བོས་བྱིན་གྱིས་བརླབས་ཡོད་པའི་སྟབས་
ཀྱིས་ས་བརྟག་ས་བསླང་ས་སྦྱངས་པ་ལ་སོགས་པ་མི་དགོས་པར་འདུག དེ་ལྟར་སྟ་གོན་
གྱི་རིམ་པ་ལ་གཙོ་བོ་ཀུན་སློང་བཅོས་ཤིང་ནང་དབང་བསྐུར་བ། གསོལ་བ་གདབ་ཅིང་
འཛིན་དུ་གཞུག་པ། སྡོམ་པ་བཟུང་ཞིང་བྱིན་གྱིས་བརླབས་པ། སོ་ཤིང་འདོར་ཞིང་ཁྱོར་
ཆུ་སོགས་གསུམ་སྦྱིན་པ། སྤྲོ་བ་སྐྱེད་ཅིང་རྨི་ལམ་བརྟག་པར་གདམས་པ་ལ་སོགས་ས་
བཅད་བཅུ་ཙམ་གྱི་སྒོ་ནས་གསུངས་ཡོད་དོ། །
368



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་པ། དངོས་གཞི་ཀུན་སློང་བཅོས་པ།
དེ་ཡང་རང་རེ་ཚོས་ད་རེས་དལ་འབྱོར་གྱི་རྟེན་ཁྱད་པར་ཅན་འདི་ཐོབ་པའི་སྟེང་
ནས་བྱང་ཆུབ་ལམ་གྱི་རིམ་པའི་ལམ་ཐུན་མོང་བས་བློ་སྦྱངས་པ་ནི་ཤིན་ཏུ་ནས་ཀྱང་གལ་
ཚེ། དེའི་སྟབས་སྟ་གོན་ལ་གཙོ་བོ་རང་གི་ཀུན་སློང་བཅོས་པ་སྟེ་བློ་སྦྱོང་བ་འདི་སྔོན་དུ་
འགྲོ་དགོས་པ་རེད། འདི་ས་དགེ་རྙིང་གསུམ་གང་ལ་མཚོན་ན་ཐུན་མོང་ལམ་སྦྱང་སྔོན་
དུ་འགྲོ་དགོས། རྙིང་མ་ཡིན་ན་རྫོགས་ཆེན་སྔོན་འགྲོ་དང་། ཇོ་ནང་བ་ལ་ཡང་ལམ་འབྲས་
ཀྱི་སྔོན་དུ་འགྲོ་དགོས་པ་རེ་གསུང་ཡོད་པ་ཕལ་ཆེར་འདི་དང་དགོངས་པ་གཅིག་པ་
རེད། རང་རེ་རི་བོ་དགེ་ལྡན་པ་ཡིན་ན་བྱང་ཆུབ་ལམ་གྱི་རིམ་པས་བློ་སྦྱོང་བ་ཤིན་ཏུ་གལ་
ཆེ། བྱང་ཆུབ་ལམ་རིམ་ལ་ལམ་གྱི་རྩ་བ་བཤེས་གཉེན་བསྟེན་ཚུལ་ནས་འགོ་བཟུང་ཡོད་
པ་ལྟར། ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ། །ཚུལ་བཞིན་བསྟེན་པ་ལམ་གྱི་རྩ་བ་
རུ། །ཞེས་འགོ་བཤེས་གཉེན་བསྟེན་ཚུལ་ནས་མ་འཕྱུག་ན། མཇུག་མི་སློབ་པའི་ཟུང་འཇུག་
གི་བར་དུ་མི་འཕྱུག་པ། དཔེར་ན། འགོ་ཚེས་གཅིག་ནས་མ་འཕྱུག་ན་མཇུག་ནམ་གང་གི་
བར་དུ་ཉི་མ་རེ་རེ་མི་འཕྱུག་པ་བཀའ་གདམས་པ་རྣམས་ཀྱི་གསུང་རྒྱུན་ཡོད་པ་དེ་ལྟར་
རེད། ས་ཆ་འདི་ལ་མཚོན་ན་ཡང་ཀུན་མཁྱེན་འཇམ་དབྱངས་བཞད་པ་དང་དབལ་མང་
དཀོན་མཆོག་རྒྱལ་མཚན་སོགས་ལ་དད་པ་དག་སྣང་དང་རྟེན་འབྲེལ་གྱི་རྩ་བ་མ་འཕྱུག་
པ་ནི་བཀྲ་ཤིས་ལོ་ལེགས་འབྱུང་བའི་གཞི་གཙོ་བོ་ཞིག་རེད། ཕྱིན་ཆད་ཀྱི་རིམ་པར་ཡང་
ཁྱེད་ཚོ་སུ་ཡིན་ན་འདི་ཀུན་མཁྱེན་བླ་མའི་གདུལ་ཞིང་ཡིན་པས། ཀུན་མཁྱེན་བླ་མ་ཡབ་
སྲས་ལ་རང་གི་སྙིང་ཐག་པ་ནས་དད་པ་མི་འགྱུར་བ་ཞིག་བྱས་ན་ལེགས་ཚོགས་ཀྱི་རྩ་བ་
ཚུགས་པ་ཞིག་ཡོང་རྒྱུ་རེད། རང་ལ་ཆོས་འབྲེལ་གང་ཡོད་པའི་བླ་མ་ལ་སངས་རྒྱས་དངོས་
ཀྱི་འདུ་ཤེས་བཞག་ན། སངས་རྒྱས་ཐམས་ཅད་དེའི་ངོ་བོར་བྱོན་ནས་རང་ལ་བྱིན་གྱིས་
བརླབས་པ་ལ་དོགས་པ་ཅུང་ཟད་ཀྱང་མེད་པས། ལམ་གྱི་རྩ་བ་བཤེས་གཉེན་བསྟེན་
369



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚུལ་མ་འཕྱུག་པ་འདི་གལ་ཆེའོ། །
དེང་སང་བླ་མས་ཁ་ཡག་རེ་བཤད། གནང་སྦྱིན་རེ་བྱས་ན་ངའི་བླ་མ་ཞེས་དད་པ་བྱེད་
པ་དང་། བླ་མས་བཀའ་བཀྱོན་གནང་༌། ཐུགས་དགའ་མི་དགའ་རེ་བྱས་ན་དད་པ་འགྱུར་སླ་
བ་ནི་དུས་སྙིགས་མར་སོང་བའི་རང་རྟགས་རེད། གཙོ་བོ་རང་གི་སེམས་རྒྱུད་ལ་རག་ལས་
འདུག དཔེར་ན། དུང་དཀར་པོ་ཡིན་ཀྱང་མཁྲིས་ནད་ཅན་ལ་སེར་བོར་སྣང་བ་བཞིན་
དུ་རང་གི་དད་པའི་སྟོབས་ལ་རྟེན་ནས་རྒྱལ་བ་ཐམས་ཅད་ཀྱི་བྱིན་རླབས་འཇུག་དགོས་
པ་མ་གཏོགས་རང་གི་སེམས་སུ་དད་པ་མེད་ན། བླ་མ་ཡང་ཐ་མལ་ཞིག་ཏུ་སྣང་བ། སངས་
རྒྱས་བཅོམ་ལྡན་འདས་ཀྱི་གཅུང་དགའ་བོས་ཡུན་རིང་བོའི་བར་དུ་སངས་རྒྱས་ལ་ཞབས་
ཏོག་བྱས་ན་ཡང་ཡོན་ཏན་སྣ་གཅིག་ཀྱང་མ་མཐོང་། མཐའ་མར་དམྱལ་བའི་ཡུལ་དུ་དར་
གྱི་ཕོ་ལོང་བརྡབས་པ་བཞིན་དུ་སྐྱེ་བ་ལེན་དགོས་བྱུང་བ་སོགས་སྔོན་གྱི་ལོ་རྒྱུས་མང་བོ་
ཡོད་པ་དེ་ལྟ་བུ་རེད། དེས་ན་ལམ་གྱི་རྩ་བ་བཤེས་གཉེན་བསྟེན་ཚུལ་ལེགས་ཚོགས་ཀུན་
གྱི་གཞི་མ་ཡིན་པ་མ་འཕྱུག་པ་ཞིག་གལ་ཆེ། དེའི་སྟེང་ནས་ལམ་ཐུན་མོང་དང་ཐུན་མོང་
མ་ཡིན་པས་རྒྱུད་སྦྱངས་པ་སྔོན་དུ་འགྲོ་ཚུལ་ལ། གཙོ་བོ་རང་ཉིད་སུ་ཡིན་ཀྱང་ཆོས་ཤིག་
སྒྲུབ་ན་སང་ཉིན་གནངས་ཉིན་བསྒྲུབ་ཆོག ལོ་རྗེས་མར་བསྒྲུབ་ཆོག་ཅེས་ཕྱི་བཤོལ་གྱི་
ངང་དུ་འཇོག་པ་ནི་འཆི་བ་མི་རྟག་པ་མ་རྟོགས་པའི་སྐྱོན་གྱིས་རེད། དེའི་སྟབས་འཆི་བ་
མི་རྟག་པ་འདི་དང་བོ་ཆོས་ཀྱི་འགོ་འཛིན་བྱེད། བར་དུ་ཆོས་ལ་སྐུལ་མ་གཏོང་བྱེད། མཇུག་
མཐར་ཕྱིན་པར་བྱེད་པ་ཡང་འདི་ཡིན་པས། རང་རང་ཚོ་ནམ་འཆི་ཆ་མེད་དང་ངེས་པར་
འཆི་དགོས་པ་འདི་ཤེས་དགོས་པ་ཞིག་རེད། ཁྱེད་འཇིག་རྟེན་གྲོང་བ་ཚོ་ཡིན་ན་ཡང་ཡུན་
རིང་བོ་ཞིག་ལ་འདང་བརྒྱབ་ནས་ངས་ལོ་རྗེས་མར་དེ་བྱེད་དགོས། འདི་བྱེད་ད གོས་
ཞེས་འཇིག་རྟེན་འཁོར་བ་སྐྱོང་གི་ཡོད་ཀྱང་། རླངས་འཁོར་ཞིག་གིས་གཅུར་སོང་ཟེར་བ་
འམ། ཡང་ན་རང་སྣང་རང་གིས་མ་ཆུག་པར་འཁོན་རྡུང་རེས་བྱས་ནས་མཐའ་མའི་རྔ་
མར་རང་སྲོག་མདའ་མགོ་མདུང་མགོར་འཛེར་སོང་བ་སོགས་གང་མང་མང་ཡིན་པ་རང་
37()



བཀའ་སློབ་ཟིན་བྲིས་ཕྱོགས་བསྒྲིགས།
རང་ཚོས་མིག་གིས་མཐོང་བཞིན་པ་དང་རྣ་བས་ཐོས་བཞིན་པ་དེ་རིང་དང་ཁ་སང་ཡིན་
ལ། ནངས་ཤི་དང་ནུབ་ཤི་རྒྱུན་མི་འཆད་དུ་ཡོད་པ་འདི་ལྟ་བུ་རེད། དེའི་མིང་ལ་འཆི་བ་
མི་རྟག་པ་ཟེར་བ་རེད། དེ་བས་ན་ད་རེས་ཚེ་འདིའི་སྟེང་ནས་ཚེ་ཕྱི་མ་ཕན་ཆད་ཀྱི་དོན་
ཞིག་མ་བསྒྲུབས་ན་ཤི་བའི་རྗེས་སུ་གར་འགྲོ་ཆ་མེད་རེད།
རང་གི་རྣམ་ཤེས་རྟ་རྔ་འདྲ་བོ་བར་དོའི་ཁམས་སུ་འཁྱམས་དུས་དཔའ་དཔུང་བ།
དམག་བུ་རྟ་ཕ་ཕུ་ནུ་ཇི་འདྲ་ཡོད་ཀྱང་སྐྱོབ་ཐབས་ནི་མེད། རྒྱུ་ནོམ་པ་ཇི་འདྲ་ཡོད་ཀྱང་
བླུ་ཐབས་ནི་མེད། ཚེ་ཕྱི་མ་ཕན་ཆད་དུ་རས་དཀར་ཁ་གང་དང་དུང་ཙེ་སྐར་གང་ཡང་
འཁྱེར་དབང་མེད་པ་མ་ཟད། ཐ་ན་རང་དང་ལྷན་ཅིག་སྐྱེས་པའི་ལུས་ཀྱི་ཕུང་བོ་འདི་ཡང་
བསྐྱུར་ནས་རང་གཅིག་པུར་འགྲོ་དགོས་ཤིང་། དེ་དུས་ཡར་བལྟས་ན་ཨ་སྔོན་སྟོང་བ། མར་
བལྟས་ན་དོག་མོ་སྟོང་བ། རེ་བའི་སྐྱབས་མེད། མགོན་མེད་པའི་ཚེ་ན་དཀོན་མཆོག་གསུམ་
ལས་གཞན་རེ་ས་ཅི་ཡང་མེད་དོ། །དེས་ན་ད་ལྟ་ནས་བཟུང་སྟེ་དཀོན་མཆོག་གསུམ་ལ་ཡིད་
ཆེས་དང་གསོལ་བ་བཏབ་སྟེ། ནམ་འཆི་ཆ་མེད་སེམས་ལ་ཟུངས། ཤི་དགོས་པ་ནི་ཁོ་ཐག་
རེད། འཇིག་རྟེན་ཁམས་ན་མ་ཤི་བར་བསྡད་པའི་མི་གཅིག་ཀྱང་མེད། རང་ཡང་ཤི་དུས་
རེ་ས་དཀོན་མཆོག་གསུམ་ཡིན་བསམ་ནས་དཀོན་མཆོག་ལ་སྐྱབས་སུ་འགྲོ་རྒྱུ་དང་། སྐྱབས་
སུ་སོང་ན་ཡང་ཁ་ནས་དཀོན་མཆོག་གསུམ་པོ་མཁྱེན་ཞེས་པ་ཙམ་གྱིས་ཅི་ཡང་མི་འོང་།
གཙོ་བོ་དཀོན་མཆོག་གི་བཀའ་གསུང་ལས་འབྲས་བླང་དོར་ཚུལ་བཞིན་མ་བསྒྲུབས་ན།
དཀོན་མཆོག་ལ་ཡང་སྐྱོབ་ཐབས་མེད་པས། ལས་འབྲས་ལ་བསམ་སྦྱོར་དང་། རབ་བྱུང་
ན་སྡུག་བདེན་འཁོར་བའི་ཉེས་དམིགས་དང་ཀུན་འབྱུང་འཁོར་བའི་འཇུག་རིམ་ལ་
སོགས་སྐྱེས་བུ་འབྲིང་གི་ལམ་གྱི་རིམ་པ་ལ་བརྟེན་ནས་ངེས་འབྱུང་ཁྱད་པར་ཅན་ཞིག་རྒྱུད་
ལ་སྐྱེས་ཏེ། དེ་ལ་རྟེན་ནས་རྒྱུ་འབྲས་མན་ངག་བདུན་གྱི་སྒོ་ནས་བྱང་ཆུབ་ཀྱི་སེམས་རིན་
པོ་ཆེ་བསྐྱེད་ན་ད་གཟོད་ཐེག་པ་ཆེན་པོའི་ཆོས་སུ་འགྱུར་རྒྱུ་རེད། རྒྱུ་འབྲས་མན་ངག་བདུན་
ནི་སེམས་ཅན་ཐམས་ཅད་མར་ཤེས་པ། དྲིན་དྲན་པ། དྲིན་གཟོ་བ། ཡིད་འོང་གི་བྱམས་
371



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ། ལྔ་བ་སྙིང་རྗེ། དྲུག་པ་ལྷག་བསམ། བདུན་པ་སེམས་བསྐྱེད་ཅེས་གསུངས་པ་ལྟར་
རོ། །རྩ་བ་ནི་སེམས་ཅན་ཐམས་ཅད་རང་གི་མར་མ་གྱུར་བ་གཅིག་ཀྱང་མེད། དེའི་རྒྱུ་
མཚན་གང་རེད་ཟེར་ན། ང་ཚོ་ཐམས་ཅད་ཀྱི་རྣམ་པར་ཤེས་པ་འདི་ནི་མེད་མི་འགྲོ་བ་རྒྱུན་
མ་ཆད་པ། རང་གི་ཕུང་བོ་འདི་བོར་ཀྱང་རྣམ་ཤེས་ཡོད་པ་ཁོ་ཐག་ཡིན། མི་ཤི་སོང་བ་
དོན་གྱིས་རྣམ་པར་ཤེས་པ་དེ་ལུས་དང་བྲལ་ནས་གཞན་དུ་སོང་བ་སྟེ། དབང་བོ་ལྔ་དང་
ཕུང་བོ་སོགས་ཤུལ་དུ་བཞག་ཡོད་པ་དེ་ལྟ་བུ་རེད། །
དེ་ལྟར་རྣམ་པར་ཤེས་པ་རྒྱུན་མི་ཆད་ལ། ཐོག་མ་འདི་ནས་འགོ་བརྩམས་ཟེར་བ་དང་
མཐའ་མ་འདི་ནས་ཚར་བ་རེད་ཅེས་ཚད་འཛིན་རྒྱུ་མེད་པས་འཁོར་བ་ཐོག་མ་མེད་པ་
ནས་ད་ལྟའི་བར་དུ་འཁོར་འཁོར་བའི་འཁོར་བའི་རང་བཞིན་འདིའི་ནང་དུ་མར་མ་གྱུར་
བའི་སེམས་ཅན་གཅིག་ཀྱང་མེད། དེས་ན་མ་སེམས་ཅན་ཐམས་ཅད་རང་གི་མ་དང་ཁྱད་
པར་མེད་པར་བསམ་སྟེ། སེམས་ཅན་དེ་དག་ཐམས་ཅད་ཀྱི་དྲིན་དྲན་པ་དང་། དྲིན་དྲན་
པའི་སྒོ་ནས་སེམས་ཅན་ཐམས་ཅད་ཀྱི་དོན་བྱེད་སྙམ་པ་ལ་དྲིན་གཟོ་བ་དང་། དེ་ནས་
བྱམས་པ་དང་སྙིང་རྗེ་ལ་སོགས་པའི་སྒོ་ནས་སེམས་ཅན་ཐམས་ཅད་ཀྱི་དོན་དུ་ད་ལྟ་རང་
ལ་ཆོས་སྒྲུབ་པའི་ཆ་རྐྱེན་ཚང་བ་འདིའི་སྟེང་ནས་སེམས་ཅན་གྱི་དོན་དུ་སངས་རྒྱས་ཐོབ་
པར་བྱའོ་སྙམ་པའི་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་ཐབས་ཤིག་བྱས་ན། བྱང་
ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་
རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང༌། །འཇིག་རྟེན་ལྷ་མིར་བཅས་པས་
ཕྱག་བྱར་འགྱུར། །ཞེས་གསུངས་པ་ལྟར། བྱང་ཆུབ་ཀྱི་སེམས་འདིས་ཟིན་ན་བྱ་བ་གང་བྱས་
པ་ཐམས་ཅད་ཐེག་པ་ཆེན་པོའི་ཆོས་སུ་འགྱུར་བ་དེ་ལྟ་བུ་རེད། དེས་ན་མ་སེམས་ཅན་ཐམས་
ཅད་ཀྱི་དོན་དུ་སངས་རྒྱས་ཐོབ་པར་བྱའོ། །དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་
གསན་སྙམ་དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་པ་ནི་གལ་ཆེའོ། །
འཕགས་པ་སྤྱན་རས་གཟིགས་འདི་ནི་དུས་གསུམ་རྒྱལ་བ་ཐམས་ཅད་ཀྱི་ཐུགས་
372



བཀའ་སློབ་ཟིན་བྲིས་ཕྱོགས་བསྒྲིགས།
བརྩེ་བ་སྙིང་རྗེ་ཆེན་པོ་དེ་ཉིད་ལྷ་སྐུ་བཞིན་ལག་གི་རྣམ་པར་ཤར་བ་སྟེ། འཕགས་པ་སྤྱན་
རས་གཟིགས་དབང་ཕྱུག་གིས་དང་བོར་ཐུགས་བསྐྱེད་ཚུལ་དང་། བར་དུ་ཚོགས་གཉིས་
ཀྱི་སྤྱོད་པ་ལ་བསླབ་ཚུལ་ལ་སོགས་པ་ཐམས་ཅད་ཀྱི་སྒོ་ནས་བརྩེ་བ་སྙིང་རྗེ་ཆེན་པོའི་
བདག་ཉིད་ཅན་ཡིན་པས། སེམས་ཅན་སུ་ལ་ཡང་ཉེ་རིང་མེད་པར་ནམ་ཡང་ཐུགས་བརྩེ་
བ་སྙིང་རྗེ་ཆེན་པོས་མི་འདོར་བར་ཡོད་པ་དེ་ལྟ་བུ་རེད། རང་རེ་བོད་ཁ་བ་ཅན་པ་ལ་མཚོན་
ན། སྔར་ས་ཆ་འདིར་མི་གཅིག་ཀྱང་མེད་པའི་དུས་སུ་མགོན་པོ་འོད་དཔག་མེད་ཀྱིས་
འཕགས་པ་སྤྱན་རས་གཟིགས་ལ་བོད་ཁ་བ་ཅན་འདི་ཁྱེད་ཀྱི་གདུལ་བྱ་དང་གདུལ་བྱའི་
ཞིང་ཁམས་ཡིན། ཁྱོད་དེར་སོང་ལ་བོད་ཀྱི་འགྲོ་བ་སྤེལ། དེ་ནས་རྒྱལ་པོ་ལ་སོགས་ཀྱི་རྣམ་
པར་བྱོན་ཏེ་དགེ་བ་བཅུའི་ཁྲིམས་ལ་སོགས་པ་དང་། འབྲུ་རིགས་འདེབས་ཚུལ་ལ་སོགས་
སློབ་པར་བྱོས་ལ། བོད་འདི་ཆོས་དང་འཇིག་རྟེན་གྱི་སྒོ་ནས་བསྐྱངས་ཤིང་མཐར་ཐམས་
ཅད་ཁོང་གི་ཞིང་ཁམས་ནུབ་ཕྱོགས་བདེ་བ་ཅན་དུ་ཁྲིད་ཤོག་ཅེས་གསུངས་པ་བཞིན། བོད་
ཀྱི་འགྲོ་བ་འདི་སྤེལ་བའི་ཕྱིར་རྩེད་ཐང་དུ་བྱོན། སྤྲེའུ་བྱང་ཆུབ་སེམས་པའི་རྣམ་པ་བཟུང་
ནས་བྲག་སྲིན་མོ་དང་འདུས་སྟེ་བོད་ཀྱི་འགྲོ་བ་འདི་སྤེལ་བས། པོ་ཏ་ལ་ཡི་གནས་མཆོག་
ན། །སྤྱན་རས་གཟིགས་དབང་ང་བཞུགས་ཚེ། །འགྲོ་བ་རྣམས་སུ་དེར་བྱོན་ཏེ། །མགོན་པོ་
འོད་ཀྱི་ཡུལ་དུ་བྱོན། །བོད་རྒྱལ་གཉའ་ཁྲི་བཙན་པོ་དེ། །འགྲོ་བའི་དོན་དུ་ངས་བྱེད་འགྱུར། །
ཞེས་རང་ཅག་ཐམས་ཅད་འཕགས་པ་སྤྱན་རས་གཟིགས་ཀྱི་སྐུ་ལས་མཆེད་པས། འཕགས་
པ་སྤྱན་རས་གཟིགས་ནི་ང་ཚོའི་ཕ་ཨ་ཁུ་དང་ཁྱད་པར་མེད་པ་དེ་ལྟ་བུ་རེད། རང་རེ་
བོད་ཁ་བ་ཅན་གྱི་མི་སུ་ཡིན་ཡང་ཆུང་བྱིས་པའི་དུས་ནས་མ་ཎི་ཡི་གེ་དྲུག་མ་སློབ་མི་དགོས་
པར་འདོན་ཤེས་པ་ནི་འཕགས་པ་སྤྱན་རས་གཟིགས་ཀྱི་གདུལ་བྱ་ཡིན་པའི་རྟགས་རེད།
དཔེར་ན། མ་ཎི་འདོན་དུས་སེམས་ལ་བསྒོམ་བྱ་བསམ་བྱ་ཅི་ཡང་མེད། རིམ་གཉིས་ཀྱི་རྣལ་
འབྱོར་ཕར་ཞོག ཐ་ན་ལྷག་པའི་ལྷའི་སྣང་བ་ཙམ་ཡང་མ་ཤེས་ཀྱང་། གཟུངས་སྔགས་
ཟབ་མོ་ཡི་གེ་དྲུག་མ་བཟླས་བརྗོད་དུང་ཕྱུར་བཏོན་ན་རྒན་པོ་ལོ་ལོན་ཚོའི་ཁ་ནང་དུ་
373



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུང་སོ་ཞེས་སོ་དཀར་པོ་སྐྱེ་རྒྱུ་ཡོད། ལྷག་པའི་ལྷ་གཞན་ལ་ཡང་བྱིན་རླབས་མེད་པ་མིན་
ཏེ། མ་ཎི་བཏོན་ན་དུང་སོ་སྐྱེ་བ་སོགས་རྟགས་ཡ་མཚན་པ་བྱུང་བ་ནི་ང་ཚོ་འཕགས་པ་
སྤྱན་རས་གཟིགས་ཀྱི་གདུལ་བྱའི་ཞིང་ཁམས་ཡིན་པའི་སྟབས་ཀྱིས་རེད། བོད་པུར་རྒྱལ་
འདྲེན་པ་དཀོན་མཆོག་འབངས། །དུས་ད་ལྟ་འཇམ་དབྱངས་བཞད་པའི་སྡེ། །ཞེས་ཀུན་
མཁྱེན་འཇམ་དབྱངས་བཞད་པ་ཡང་སྔོན་རྒྱལ་བུ་དཀོན་མཆོག་འབངས་ཀྱི་སྐུའི་སྐྱེ་བ་
བཞེས་དུས་ཐུགས་སྨོན་གནང་ཚུལ་གྱི་དབང་གིས་ས་ཆ་འདི་ཚོ་ཡང་འཇམ་དབྱངས་བཞད་
པའི་གདུལ་བྱའི་ཞིང་ཁམས་ཡིན་པ་དང༌། འཇམ་དབྱངས་བཞད་པ་ཁོང་ཡང་འཕགས་
པ་སྤྱན་རས་གཟིགས་ཀྱི་སྤྲུལ་བ་སྟེ། དཔལ་རིགས་བརྒྱ་རིགས་ལྔ་རིགས་གསུམ་ནི། །རིགས་
ཀུན་འདུས་དྲུག་པ་རྡོ་རྗེ་འཆང་། །ཞེས་ཆོས་ཀྱི་དབྱིངས་སུ་རྒྱལ་བ་ཐམས་ཅད་རོ་གཅིག་
པ་ཉིད་ཡིན་པས། འཕགས་མཆོག་སྤྱན་རས་གཟིགས་ལ་གསོལ་བ་འདེབས་ཐུབ་ན་རང་
གི་བླ་མ་དང་འཕགས་པ་སྤྱན་རས་གཟིགས་ངོ་བོ་དབྱེར་མེད་པ་ཡིན་ལ། རང་རང་ཚོས་
སྒྲུབ་ཐུབ་ན་སྤྱན་རས་གཟིགས་འདི་ལས་ལྷག་པའི་ལྷ་དང་མ་ཎི་ཡི་གེ་དྲུག་མ་འདི་ལས་
ལྷག་པའི་གཟུངས་སྔགས་ཟབ་མོ་ཞིག་མི་དགོས་པ་རེད། ཁྱེད་འཇིག་རྟེན་གྲོང་བ་ཚོ་
ཡིན་ཡང་རྒྱུ་འཚོ་སྐྱོང་ལག་ལས་དཀའ་གང་གི་སྐབས་སུ་ཁ་ཁོམ་ཡོད་པས། མ་ཎི་ཡི་གེ་དྲུག་
མ་རེ་བཏོན་ན་འཕྲེང་བ་ལ་གཅོད་མ་ཐུབ་རུང་ཚེ་ཕྱི་མར་སོང་དུས་གཤིན་རྗེ་མེ་ལོང་ཟེར་
བ། གཤིན་རྗེ་རྒྱུ་མ་ཟེར་བ་གང་ལྟར་མ་ཎི་ཕྱེད་ཙམ་ཞིག་བཏོན་ཀྱང་གྲངས་ཀ་འཛིན་མི་
ཞིག་ཡོད་པས། གྲངས་ཀ་ངེས་པར་དུ་ཁྱོད་རང་གིས་འཛིན་དགོས་དོན་མེད། བསམ་པ་
ཡར་སེམས་རེ་བཟུང་སྟེ་ཁ་ནས་མ་ཎི་འདོན་ཐུབ་ན་ཚེ་ཕྱི་མ་ཕན་ཆད་དུ་འཕགས་པ་
སྤྱན་རས་གཟིགས་ཀྱིས་རྗེས་སུ་འཛིན་རྒྱུ་རེད། ད་ཐེངས་ཡང་ར ང་རེ་ནི་སྤྱན་ར ས་
གཟིགས་ཀྱི་ཞིང་ཁམས་དང་། རང་རེ་ལ་དེ་ལས་ལྷག་པའི་ཡི་དམ་གྱི་ལྷ་མེད་པས་སྤྱན་རས་
གཟིགས་ཀྱི་དབང་ཞིག་བསྐུར་བའི་རྒྱུ་མཚན་ཡང་དེ་ཡིན། ང་ལ་བླ་མ་ཞེས་ཅང་མེད་
རུང་བརྒྱུད་པའི་རིམ་པ་ཟམ་མ་ཆད་པ་ཞིག་བྱུང་བ་ཡིན།
374



བཀའ་སློབ་ཟིན་བྲིས་ཕྱོགས་བསྒྲིགས།
འཕགས་པ་སྤྱན་རས་གཟིགས་མིའི་གར་ལ་རོལ་བ་གང་༼ ཆད ༽ཉིད་བླ་བྲང་དུ་
ཕེབས་དུས་ཐུགས་རྗེ་ཆེན་པོའི་དབང་གནང་བ་ཁོང་སྤྱན་རས་གཟིགས་ཉིད་ཀྱི་མདུན་
ནས་བདག་གིས་ཐོབ་པ་དང་། གཞན་ཡང་ཀུན་མཁྱེན་སྐུ་ཕྲེང་ལྔ་བ་དང་རྗེ་འཇིགས་
མེད་འཕྲིན་ལས་རྒྱ་མཚོ་སོགས་སྐྱེས་བུ་དམ་པ་དུ་མ་ལས་དབང་གི་རྒྱུད་པ་འདི་ཟམ་
མ་ཆད་པར་ཐོབ་པ་དེའི་བྱིན་རླབས་ནུས་མཐུ་དང་། ཁྱེད་ཚོ་སུ་ཡིན་ཡང་འཕགས་པ་
སྤྱན་རས་གཟིགས་ཀྱི་གདུལ་བྱ་ཡིན་པ་དང་། ཀུན་མཁྱེན་འཇམ་དབྱངས་བཞད་པ་
ཡབ་སྲས་ཀྱིས་རྗེས་སུ་བཟུང་ཞིང་བྱིན་གྱིས་བརླབས་པའི་གནས་དང་མི་ཡིན་པས།
ད་རེས་ངས་འཕགས་པ་སྤྱན་རས་གཟིགས་ཀྱི་དབང་བསྐུར་ཟབ་མོ་འདིའི་སྟེང་ནས་
དཀོན་མཆོག་ལ་གསོལ་བ་འདེབས། འཕགས་པ་སྤྱན་རས་གཟིགས་ཀྱི་དཀྱིལ་འཁོར་
ཆེན་པོ་ཞལ་ཕྱེས་ཤིང་། འདི་ལ་བརྟེན་ནས་ཁྱེད་ཚོ་ལ་ང་བརྒྱད་ནས་བཟུང་ད་བར་དུ་ཤི་
བོ་གྲངས་མེད་ཅིག་ཡོད་ལ། དེའི་ནང་དུ་དམག་ལ་སོང་ནས་སྲོག་བཅད་པ་དང་། མེད་
མུ་གེ་དང་ནད་ན་ཚ་ཡིས་ཤི་བ་སོགས་གྲངས་མེད་པ་ཡོད་པ་ཐམས་ཅད་ལ་དེ་རིང་ངས་
འཕགས་པ་སྤྱན་རས་གཟིགས་ལ་གསོལ་བ་བཏབ་ཏེ། དེ་ཚོ་ཐམས་ཅད་ལ་ཕྱི་མ་ན་ངན་
སོང་མེད། བར་དོ་ན་འཇིགས་སྐྲག་མེད་པར་མྱུར་བ་མྱུར་དུ་འཕགས་པ་སྤྱན་རས་གཟིགས་
ཀྱི་གོ་འཕང་ཐོབ་པའི་སྨོན་ལམ་འདེབས། གཞན་སྐྱེ་ལུས་ངན་པ་བླངས་ཡོད་པ་དེ་ཚོ་ཡང་
མྱུར་དུ་དེ་ལས་ཚེ་འཕོས་ཏེ་ད ལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་པར་
ཅན་ཞིག་ཐོབ། རྟེན་དེའི་སྟེང་ནས་གྲོགས་དགེ་བའི་བཤེས་གཉེན་གྱི་མགོན་གྱིས་བཟུང་
སྟེ་ལམ་རིམ་གཉིས་ཀྱི་རྣལ་འབྱོར་ལ་བརྟེན་ནས་ཟུང་འཇུག་རྒྱལ་བ་རྡོ་རྗེ་འཆང་གི་གོ་
འཕང་རིང་མིན་མྱུར་དུ་ཐོབ་པའི་སྨོན་ལམ་འདེབས་རྒྱུ་དང་། ཁྱེད་འཇིག་རྟེན་ན་ཡོད་
པའི་ཨ་མཆོག་ཚོ་བ་བརྒྱད་ལ་མཚོན་ན་ང་བརྒྱུད་སྐབས་སུ་ཤི་བ་ཧ་ཅང་མང་བ་འུ་ཚོའི་
སེམས་ན་ཡོད་པ་རེད། ད་ལྟ་གསར་བུ་ཆུང་ཆུང་ཚོ་མེ་ཏོག་སྐྱེ་སྐྱེ། སྒམ་བུ་ཐོག་ཐོག་བྱས་
ཡོང་གི་ཡོད་པས། ངའི་སེམས་ལ་ཡང་དགའ་བ་ཆེན་པོ་བྱུང་སོང་། རྒྱུ་མཚན་ནི་ཀུན་
འཔ་
375



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མཁྱེན་འཇམ་དབྱངས་བཞད་པ་དང་། གྲྭ་སྟོང་ཕྲག་གསུམ་གྱི་ཆོས་གཞིས་བྱེད་པའི་གཙོ་
བོ་ཁྱེད་ཨ་མཆོག་ཚོ་བ་བརྒྱད་ཡིན། ཁྱེད་ཚོའི་མི་ཐོག་ཏུ་ན་ཚ་དང་ཕྱུགས་ཐོག་ཏུ་གྱོང་
གོད་མེད། སྟོབས་འབྱོར་མངའ་ཐང་རིགས་རྒྱུད་སོགས་གོང་ནས་གོང་དུ་འཕེལ་ན་བཀྲ་
ཤིས་འཁྱིལ་བ་ཚང་ལ་ཕན་པ་ཆེ། ཀུན་མཁྱེན་བླ་མ་ཡང་ཁྱེད་ཆོས་གཞིས་ཆོས་གནས་འདི་
ལྟ་བུ་ཡར་རྒྱས་གོང་འཕེལ་དུ་སོང་ན་ཅི་མ་རུང་སྙམ་དུ་སེམས་ལ་དགའ་སྤྲོ་སྐྱེ་བཞིན་
ཡོད། ང་ཡིན་ཡང་བླ་མ་དམ་པ་གོང་མ་ཚོའི་རྣམ་པར་སྤྲུལ་བ་ཟེར་རྒྱུ་དཀའ་མོ་རེད་དེ།
ཡིན་ན་ཡང་ལས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་ཡིན་པས། ཀུན་མཁྱེན་བླ་
མ་ཡབ་སྲས་ལ་སྔོན་ནས་བཟུང་སྟེ་ལས་ཀྱི་འབྲེལ་བ་ཟབ་མོ་ཞིག་མེད་ན་ཁྲི་ཁ་གདན་ས་
འདི་འདྲ་ཞིག་ལ་འཇོག་རྒྱུ་མིན་པས། དེར་བལྟས་ན་སྔོན་བསགས་ཀྱི་ལས་འབྲེལ་ཟབ་
མོ་ཞིག་ཡོད་རྒྱུ་རེད་བསམ་ནས་ད་རེས་འདིར་ཡོང་ནས་ཁྱེད་ཚོ་ལ་དབང་འདི་བསྐུར་
ཞིང་། འདི་དག་ལ་བརྟེན་ནས་ཁྱེད་ཚོ་ཁ་འཆམ་གྲོས་འགྲིག་ཅིག་ཡོང་རྒྱུའི་ཆེད་ཕ་མས་བུ་
ཕྲུག་ལ་ཁ་བརྡ་བྱེད་བྱེད་བྱས་ནས་ཁ་བརྡ་ཕྲན་ཚེགས་ཤིག་བྱས་པ་ཡིན།
གསུམ་པ། འགྲིག་ཀུན་སྤྱོད་སྐོར་གྱི་བཀའ་སློབ།
དེ་རིང་ངས་ཆོས་བཤད་བྱེད་པ་ལ། ཆོས་ཆེན་པོ་ངས་བཤད་མི་ཤེས། ཅུང་ཙམ་རེ་
བཤད་རྒྱུ་ཡོད་པ་གཙོ་བོ་ཁྱེད་འཇིག་རྟེན་གྲོང་བ་ཚོ་ལ་མཐུན་པར་འཇིག་རྟེན་ཕལ་བའི་
སྐད་ཀྱིས་ཁ་བརྡ་རེ་བྱས་པ་ཁྱེད་ཚོའི་སེམས་ལ་གཟུང་ན་ཕན་པ་ཆེ་བ་འབྱུང་རྒྱུ་རེད། །
འཇིག་རྟེན་འདིར་སྣང་ཟེར་བ་འཇིག་རྟེན་གཏམ་གྱི་དཔེར། འཇིག་རྟེན་ཡ་མ་ཡང་།།
རྟ་རྒྱུགས་ཁ་མ་ཁོབ། ཟེར་བ་བཞིན་འཇིག་རྟེན་ཁམས་ཟེར་བ་འདིར་ཅུང་ཟད་ཙམ་ཡང་
འདུག་ཁོམ་མེད་པར་ཚར་འགྲོ་བ་ཞིག་རེད། དེའི་སྟབས་ཁྱེད་ཚོ་འཇིག་རྟེན་ཁམས་སུ་
ཡོད་དུས་བསམ་པ་ཡག་པ་རེ་ཟུངས། སྐུད་པ་ཡར་འཁེལ་རེ་བྱོས། དཀར་པོ་དགེ་བའི་
ཕྱོགས་སུ་ཁ་འཁོར། ནག་པོ་སྡུག་པའི་ཕྱོགས་སུ་རྒྱབ་གཏོད། རང་གི་ཕ་མ་ལ་སོགས་པ་
376



བཀའ་སློབ་ཟིན་བྲིས་ཕྱོགས་བསྒྲིགས།
ལོ་ལོན་ཚོ་ཐམས་ཅད་ལ་བརྩི་བཀུར་དང་ཁ་ལེན་ཚིག་བརྩི་བྱོས། རྒས་ཁའི་ཚེགས་ལེན་
དང་འཆི་ཁའི་འགྲམ་སྐྱོར་རེ་བྱོས་དང་ཁྱེད་ཆུང་ཆུང་ཚོ་ཡིན་ན་བཀྲ་ཤིས་ཚེ་རིང་བསམ་
པའི་དོན་འགྲུབ་རྒྱུ་རེད། དེ་ལྟར་མ་བྱས་ན་ཁྱེད་ཚོ་ཆུང་དུས་ཕ་མས་སྐྱོར་གཉོར་བྱས་པ་
མ་ཟད། ངའི་བུ་ཕྲུག་འདི་ལ་དེ་རིང་ཁྱི་ཞིག་གིས་བཟུང་ཨེ་འཇོག ཟོག་ཞིག་གིས་བརྡུང་
ཨེ་འཇོག མེས་ཚིག་ཨེ་འགྲོ། ཆུས་ཁུར་ཨེ་འགྲོ། རླངས་འཁོར་ཞིག་གིས་གཅུར་ཨེ་འགྲོ་ལ་
སོགས་བསམ་ནས། སེམས་བསམ་པ་ཡོད་ཚད་ནམ་རྒྱུན་བུ་བུའུ་ཕྲུག་གི་སྟེང་དུ་འཁོར་
འཁོར་དུ་གཉོར་སྐྱོང་བྱས་ཏེ་ནར་སོན་པ་རེད། ཕ་མ་དྲིན་ཅན་ལ་དྲིན་ལོག གཡང་ལྷ་ལ་
རྡོ་ཁ་ཟེར་བའི་དཔེ་བཞིན་བྱས་ན། རང་ལ་ཡང་རྗེས་སུ་དེ་ལྟར་འབྱུང་རྒྱུ་རེད།
གནའ་སྔ་མོ་ཞིག་ལ་རྒྱ་ནག་གི་ཅང་སིའུ་ཟེར་བའི་ས་ཆ་ན། རྒད་པོ་ལོ་ལོན་ཞིག་ལ་
བུ་ཞིག་ཡོད། བུ་དང་མནའ་མ་གཉིས་ཀྱི་སེམས་ལ་རྒད་པོའི་རྐང་བ་ཞ་ཡོད་པས་གཉོར་
དགོས་པ་དཀའ་མོ་རེད། དེ་བས་ཁོ་མ་ཤི་རུང་འབྲི་ཆུའི་ནང་དུ་གཡུག་ན་བཟང་བསམ་
ནས། ཤིང་རྟ་འཁོར་ལོ་གཅིག་ཅན་ཞིག་ཡོད་པ་དེའི་ནང་དུ་བཞག་ནས་ཁྱེར་བ་ན། རྒད་
པོ་ས་བུ་ལ་ཁྱོས་ང་འབྲི་ཆུའི་ནང་དུ་གཡུག་མ་གཏོང་། ཅི་བཤད་ཀྱང་ང་ནི་ཁྱོད་ཀྱི་ཕ་རེད།
དེ་ལྟར་བྱས་ན་ཁྱོད་ཀྱང་རྗེས་སུ་ཤི་དགོས་པ་རེད། དེ་བས་ཁྱོད་ནག་མོའི་ཁར་མ་རྒྱུགས་
པར་ང་གསོས་དང་། ང་ལ་ཚེ་རིང་བོ་ཡོད་པ་མ་རེད་ཅེས་བཤད་ཀྱང་མ་ཉན། དེ་ནས་
རྒད་པོས་བཤད་པར། འོ་ན་ཁྱོད་ཀྱིས་ང་འདྲུད་སྣོད་ཀྱི་ཤིང་རྟ་འདི་ལ་ཚོན་ཐོངས་ལ་
བདག་གཉེར་ལེགས་པོ་ཞིག་བྱོས། དེ་ནི་ངའི་ཁ་ཆེམས་ཡིན་ཞེས་བཤད་པ་ན། བུའི་སེམས་
ལ་ཡ་མཚན་སྙམ་སྟེ། རྒྱུ་མཚན་ཅི་ཞེས་དྲིས་པ་ན། ང་ཁྱོད་ཀྱི་ཕ་རེད། དེ་རིང་ཁྱོད་ཀྱིས་ང་
ཤིང་རྟ་འཁོར་ལོ་འདིའི་ནང་དུ་བཞག་ནས་འབྲི་ཆུའི་ནང་དུ་གཡུག་གི་ཁྱེར་བ་རེད། རྗེས་
སུ་ཁྱོད་ལོ་ལོན་ནས་རྐང་བ་ཞ་འཐེང་དུ་སོང་བ་ན། ཁྱོད་ཀྱི་བུས་ཀྱང་ཁྱོད་ཤིང་རྟ་འཁོར་
ལོ་འདིའི་ནང་དུ་བཞག་ནས་མ་ཤི་གསོན་པོར་འབྲི་ཆུའི་ནང་དུ་འཕེན་རྒྱུ་རེད་ཅེས་བཤད་
པ་ན། བུའི་སེམས་ལ་དེ་ངོ་མ་ཡིན་རྒྱུ་རེད་སྙམ་ནས་གཡུག་མ་ཐུབ་ཅེས་རྒྱ་ལ་དེ་འདྲའི་
377



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གནའ་གཏམ་བཤད་རྒྱུ་ཡོད་པ་དཔེ་དེ་དང་མཚུངས་པ་རེད། རང་གི་ཕ་མ་ལ་བརྩི་བཀུར་
དང་སྐྱོར་གཉོར་མ་བྱས་ན་རང་གི་བུ་བུ་ཕྲུག་ཚོས་རང་ལ་ཡང་སྐྱོར་གཉོར་བྱེད་རྒྱུ་མིན་
པས། ཁྱེད་བུ་བུའུ་ཕྲུག་ཚོ་ཡིན་ན་ཕ་མའི་ཁ་ལེན་ཚིག་བརྩི་བྱོས། ཕ་མ་ཚོ་ཤི་བའི་རྗེས་སུ་
ངའི་ཕ་མ་དྲིན་ཅན་འདི་སྙིང་རྗེ་ཞེས་རྒྱུ་ནོམ་པས་འགྲོ་སྒོ་བཏང་ནས་ཡར་མར་ཀུན་ཏུ་
ཆོས་འབྲེལ་འདྲ་འཇོག་ཁུལ་བྱས། ངའི་ཕ་མ་འཇིག་རྟེན་ཁམས་སུ་ཡོད་དུས་ཟས་ཞིམ་
པོ་ཁམ་གང་ཟ་རྒྱུ་མ་སོང་། གོས་འཇམ་པོ་ཁ་གང་གོན་རྒྱུ་མ་སོང་ཞེས་སྨྲེ་ངག་བཏོན།
མིག་ནས་མཆི་མའི་མི་ཚད་ཁྲག་བྱུང་རུང་སྡུག་གྱོང་རེད། ཤི་འཐོར་གསོན་འཐོར་དུ་སོང་
ཟིན་ཚེ་རྗེས་སུ་འཕྲད་པ་ཟེར་བ་མེད་པས། དེ་བས་འཇིག་རྟེན་འདིར་ཡོད་དུས་སྐྱོར་
གཉོར་ལེགས་པོ་རེ་བྱོས་དང་། སྐྱེས་བའི་མཐའ་མ་འཆི་བ། འདུས་པའི་མཐའ་མ་འབྲལ་
བ་འཇིག་རྟེན་གྱི་ཆོས་ཉིད་རེད། དེ་དུས་སེམས་ལ་འགྱོད་པ་མེད་པ་ཞིག་འབྱུང་རྒྱུ་རེད།
དེ་དག་ཁྱེད་ཚོའི་སེམས་ལ་ཟུངས། སྤྱིར་མི་ལ་མགོ་རྔ་ཞིག་ཡོད་ན་ས་ཆ་ལ་ལོ་ལེགས་བཀྲ་
ཤིས་འབྱུང་། ཁྱེད་ཨ་མཆོག་ཚོ་བ་བརྒྱད་ལ་མཚོན་ན་ཀུན་མཁྱེན་བླ་མ་རིན་པོ་ཆེའི་ཐུགས་
ཀྱི་དཀྱིལ་ཐུམ་གྱི་ནང་ན་ཡོད་པ་ཞིག་རེད། དེའི་སྟབས་ཀྱིས་ངེད་ཚོ་པེ་ཅིན་དུ་སོང་ནས་
པཎ་ཆེན་རིན་པོ་ཆེར་མཇལ་དུས། པཎ་ཆེན་རིན་པོ་ཆེ་ཁོང་གིས་ཀུན་མཁྱེན་རིན་པོ་ལ།
འཇམ་དབྱངས་བཞད་པ། ཁྱེད་ཚང་གི་ལྷ་སྡེ་གཙོ་བོ་ནི་ཨ་མཆོག་ཚོ་བ་བརྒྱད་དང་དངུལ་
རྭ་ལྷ་སྡེ་ཡིན་པས། དེ་ཚོས་ཅི་བྱེད་བཞིན་ཡོད་ཅེས་རྒྱུན་པར་ཞལ་འདྲི་གནང་བ་ཁྱེད་
ཚོ་ལ་གདེང་འཇོག་དེ་འདྲ་གནང་བ་རེད།
ང་རང་གི་སེམས་ལ་ཡང་ཁྱེད་ཨ་མཆོག་ཚོ་བ་བརྒྱད་འདི་ཁ་འཆམས་པོ་གྲོས་འགྲིག་
པོ་ཞིག་གི་སྟེང་ནས་བྱ་བ་ཐམས་ཅད་ལམ་འགྲོ་ཞིག་ཡོང་ན་བསམ་པའི་རེ་བ་བཟུང་
ནས་དེ་རིང་ཁྱེད་ཚོ་ལ་ཁ་བརྡ་བྱས་པ་ཡིན། སྤྱིར་ན་ས་ཆ་འདི་མི་གཞི་ཅུང་བློ་བརྟན་
པོ་དང་མི་གཤིས་བཟང་བོ་ཡིན། འོན་ཀྱང་དེང་སང་ཆུང་ཆུང་ཚོ་ལ་ང་རྒྱལ་གྱི་སྣང་བ་དང་
ཁ་ཤོམ་ཅུང་ཆེ་བར་འདུག ཕན་ཚུན་གཅིག་གིས་གཅིག་གི་གཤོག་འོག་ཏུ་རླུང་བརྒྱབ།
378



བཀའ་སློབ་ཟིན་བྲིས་ཕྱོགས་བསྒྲིགས།
རང་གིས་རང་བཀྱགས། སྣང་བས་རིག་པ་བཀྱགས་ཏེ། རང་གི་གྲོད་སྟོང་ནང་དུ་དབུགས་
སྟོང་བརྒྱབས་ནས། ཚེ་ཕྱི་མ་ཕན་ཆད་ལ་འདང་རྒྱག་རྒྱུ་ཕར་ཞོག ཚེ་འདིའི་བདེ་སྐྱིད་
ཅུང་ཙམ་པོ་ཡང་སྐེད་ནས་མི་ཐེག་པར། དེ་རིང་ཁོས་བུ་དཔའ་བོས་དཔའ་རྟགས་འཇོག་
རྒྱུ། རྟ་མགྱོགས་པའི་བང་རྩལ་ངོམས་རྒྱུ་ཞེས་ཕྱིའི་དགྲ་མི་ཐུབ་པར། ནང་ཕུ་ནུའི་ནང་
དུ་འཁོན་རྡུང་རེས་བྱས། མཐའ་མ་མི་རང་ལག་ནས་ཤི་བ་དང་རང་མི་ལག་ནས་ཤི་བ་
སོགས་བྱུང་ན། འཇིགས་ཤིང་སྐྲག་ནས་ཡར་བྲོས་མར་བྲོས་བྱས། འགྲོ་ས་མ་རྙེད་པར་
ངའི་རྩར་ཡོང་ནས། རྒྱལ་ཁབ་ཀྱིས་བཟུང་ན་གསོད་རྒྱུ་རེད། ཁོའི་སྲོག་འདི་སྐྱོབ་ཐབས་
སྲོག་སྐྱིན་སྤྲོད་མི་དགོས་པ་ཞིག་མཁྱེན་ཞེས་བཤད་མི་ཡང་གང་མང་མང་བྱུང་མྱོང་བ་
ཡིན། དེ་དུས་རི་ཡུལ་གང་དུ་འཇིགས་སྐྲག་གི་སྣང་བས་སྡོད་མི་ཚུགས་ཤིང་སེམས་ཤེས་
པར་གྱུར་ཀྱང་སྡུག་གྱོང་རེད། རུ་སྡེ་བ་ཡིན་རུང་ཁ་འཆམས་གྲོས་འགྲིག་བྱུང་ན། ཕྱིའི་
དགྲ་ལ་ཐུག་ན། ནང་གི་གཉེན་ཉེ་སྐྱོང་ན། ཆ་ཐམས་ཅད་དུ་མཐུ་དང་ནུས་པ་ཡོད་པ་ཞིག་
འབྱུང་རྒྱུ་རེད། ཆུང་ཆུང་ཚོ་ཡིན་ན་རང་རང་གི་སྣང་བ་བརྩད་ནས་རང་གི་ནང་ཁུལ་དུ་
མི་གསོད་རྟ་འདེད་མ་བྱེད། དེ་རིང་ནངས་ཁ་ས་དོན་ཆུ་དོན་དུ་ཕན་ཚུན་བར་དུ་ཧམ་
པ་བཟུང་ནས་རང་གི་སེམས་ཀྱི་མགོ་མ་ནོན་པར་འཁོན་འཛིང་མོ་དང་ནང་དམེ་བྱེད་
པ་སོགས་བྱ་བ་ངན་པ་ཡོད་པ་དེ་དག་ལ་ངས་དབང་འདི་བསྐུར་བ་སོགས་ལ་བརྟེན་
ནས་ཁྱེད་ཚོས་ཕྱིན་ཆད་འདང་རེ་རྒྱོབ། སུ་ལ་འདང་མི་རྒྱག་རུང་བླ་མ་དང་གྲྭ་ཚང་ལ་
འདང་རྒྱོབ། རང་གི་ཕུ་ནུ་དང་ཉེ་གཞི་རྩ་ལག་ལ་འདང་རྒྱོབ། དེ་ཚོའི་མགོར་སྡུག་ཞིག་
མ་འཇོག ས་ཆ་འདི་ཚོ་ལ་བདེ་སྐྱིད་ཅིག་ལྡན་ཆེད་འཁོན་འཛིང་མོ་སོགས་བྱེད་མི་ཉན་
བསམ་པའི་སེམས་པ་དེ་ཟུངས། རབ་བྱུང་ན་ཁ་འདོན་དགེ་སྦྱོར་སྒོམ་ཉམས་ལེན་རེ་ཨེ་
ཐུབ་ལྟོས། དེ་མ་ཐུབ་རུང་མ་ཎི་ཡི་གེ་དྲུག་མ་འདོན་ལོས་ཐུབ། ཡང་བསྐྱར་གལ་བོ་ཆེ་
ལ་ནན་ཏན་དུ་རང་གི་རུ་སྡེ་གོང་འགབ་རུ་ཁ་ཁྱིམ་མཚེའི་བར་ལ་ཁ་མཐུན་གྲོས་འགྲིག་
བྱེད་རྒྱུ་ཤིན་ཏུ་ནས་ཀྱང་གལ་ཆེ་བ་སེམས་ལ་ཟུངས་ཤིག
379



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གང་ལྟར་ངས་ད་ཐེངས་དབང་བསྐུར་ཟབ་མོ་བྱས་ནས་ང་ལ་ནུས་པ་མེད་ཀྱང་བླ་
མ་རྣམ་པ་ཚོ་ལ་གསོལ་བ་འདེབས། འཕགས་པ་ཐུགས་རྗེ་ཆེན་པོའི་ཐུགས་རྒྱུད་སྐུལ་
དཀྱིལ་འཁོར་གྱི་འཁོར་ལོ་འདི་ཞལ་ཕྱེས་པ་ལ་བརྟེན་ནས། ཁྱེད་ཚོ་སུ་ཡིན་ན་འཆི་ཁ་
འཕགས་པ་ཐུགས་རྗེ་ཆེན་པོ་ཡིད་ལ་ཤར་ནས་དཀོན་མཆོག་ལ་གསོལ་བ་འདེབས་ཐུབ་
ན། ཚེ་ཕྱི་མ་བར་དོའི་ཁམས་སུ་འཕགས་པ་སྤྱན་རས་གཟིགས་ངའི་རྣམ་པ་ཅན་དུ་བྱོན་
ནས་ཁྱེད་ཚོ་ལ་ཐར་བའི་ལམ་སྟོན་ཞིག་ཐོན་བྱུང་སྙམ་པ་ཡོད་རྒྱུ་རེད། སངས་རྒྱས་བྱང་
ཆུབ་སེམས་དཔའ་ཐམས་ཅད་ཀྱི་ཐུགས་རྗེའི་སྒྱུ་འཕྲུལ་ལ་བརྟེན་ནས་དེ་འདྲ་འབྱུང་རྒྱུ་
ཡིན་པས། དེ་ཁྱེད་ཚོའི་སེམས་ལ་ཟུངས། ཆེས་གཙོ་བོ་རང་ལ་རག་ལས་པ་མ་གཏོགས་
བླ་མ་ལ་རག་ལས་པ་ཞིག་མིན་པས། ཁྱེད་ཚོ་སུ་ཡིན་ཡང་བསམ་པ་ཡག་པ་ཞིག་ཟུངས་
དང་། བསམ་པ་བཟང་ན་ས་དང་ལམ་ཡང་བཟང་། །གསུངས་པ་དང་། མགོན་པོ་ཀླུ་སྒྲུབ་
ཀྱིས། རྩ་བ་སྨན་ཡིན་ན་ཡལ་ག་དང་ལོ་མ་ཐམས་ཅད་སྨན་ཡིན། རྩ་བ་དུག་ཡིན་ན་ཡལ་
ག་དང་ལོ་མ་ཐམས་ཅད་དུག་ཡིན། གསུངས་པ་བཞིན་གཙོ་བོ་སེམས་བསམ་པ་ཡག་པ་
ཞིག་འཛིན་རྒྱུ་གལ་ཆེ། རུ་སྡེ་བ་ཡིན་ན་ཁ་འཆམས་ཐབས་དང་གྲོས་འགྲིག་ཐབས་ཀྱི་
བསམ་པ། སྒར་དགོན་པ་ཡིན་ན་ཡར་རྒྱས་གོང་འཕེལ་དུ་འགྲོ་ཐབས་ཀྱི་བསམ་པ། བོད་
ཁ་བ་ཅན་འདི་ལ་བདེ་སྐྱིད་ཕུན་སུམ་ཚོགས་པ་འབྱུང་ཐབས་ཀྱི་བསམ་པ་བཅས་སེམས་
བསམ་པ་ཡག་པ་ཞིག་བཟུང་ན། བསམ་པ་དཀར་ན་མཐའ་དཀར་བའི་ལོ་རྒྱུས་ལྟར་
ཁྱེད་ཚོ་ལ་ཡང་བྱ་བ་ཡག་པ་འབྱུང་རྒྱུ་རེད། ཀུན་མཁྱེན་བླ་མ་ཡབ་སྲས་ཀྱི་ཐུགས་སྨོན་མ་
ཟད་ཀྱི་བར་དུ་ས་ཆ་འདི་ཚོ་ལ་སངས་རྒྱས་ཀྱི་བསྟན་པ་དར་རྒྱུ་རེད། པཎ་ཆེན་རིན་པོ་
ཆེས་ཀྱང་བསྟན་པ་ཡང་དར་ཞིག་འབྱུང་རྒྱུ་རེད་གསུངས་ཡོད། དེང་སང་དུས་ཀྱི་འགྱུར་
ཕྱོགས་དང་དཀོན་མཆོག་གསུམ་གྱི་ཐུགས་རྗེ་བཅས་ཆ་ཐམས་ཅད་ནས་དེ་རིང་གནངས་
ཁ་ཆོས་སྒྲུབ་ན་རང་དབང་ཡོད་པ་འདི་ལྟ་བུ་ཞིག་བྱུང་བ་རེད་མ་གཏོགས། རིག་གནས་
གསར་བརྗེ་ཆེན་པོའི་སྐབས་ལྟ་བུ་ལ་འུ་ཚོར་དེ་རིང་འདི་ལྟར་ལྷན་དུ་འཚོགས་ནས་དབང་
380



བཀའ་སློབ་ཟིན་བྲིས་ཕྱོགས་བསྒྲིགས།
o
is
བསྐུར་ཟབ་མོ་བྱེད་པའི་ལས་དང་སྐལ་བ་ལྡན་པའི་བསམ་པ་ཕལ་ཆེར་ཁྱེད་ཚོ་ལ་ཡང་
མེད་པའི་ཚོད་ཡིན། དེ་རིང་འདི་ལྟ་བུ་བྱུང་བ་ནི་དཀོན་མཆོག་གི་ཐུགས་རྗེ་མ་ཟད་པའི་
རྟགས་མངོན་སུམ་དུ་མཐོང་བ་འདི་ལ་ཡིད་ཆེས་དྲག་པོ་སྐྱེས་ཏེ། དཀོན་མཆོག་གསུམ་
ལ་གསོལ་བ་ཐོབ། འཕགས་པ་སྤྱན་རས་གཟིགས་སེམས་ནས་མ་བརྗེད་པར་ཚེ་འདི་ཕྱི་
ཐམས་ཅད་ཀྱི་སྐྱབས་རེ་ས་འདི་ལ་གཏོད་དང༌། སྤྱན་རས་གཟིགས་ནི་རྒྱལ་བ་ཐམས་
ཅད་ཀྱི་མཁྱེན་བརྩེ་གཅིག་ཏུ་བསྡུས་པའི་བདག་ཉིད་ཡིན་པས། བྱིན་རླབས་དང་མཐུ་
སྟོབས་ནུས་པ་དཔག་ཏུ་མེད་པ་དེ་ལྟ་བུ་རེད། དེ་དག་ཐམས་ཅད་སེམས་ལ་བཟུང་ནས་
དབང་ལུང་རྗེས་གསུམ་ཞིག་ཐོབ་རྒྱུ་ཞེས་ཁྱེད་ཚོ་ཡང་རང་གི་རྒྱུ་ཟོག་ཕྲན་ཚེགས་པོ་བསྐྱུར་
ནས་ས་འདིར་དད་པ་དག་སྣང་གིས་ཆོས་ཉན་དུ་ཡོང་བ་རེད། ཡིན་ཡང་བླ་མའི་ཁ་མ་
བླངས་ཚིག་མ་བརྩིས་ན། ཕྱིའི་རྣམ་པ་ཙམ་མ་གཏོགས་དོན་དུ་དགོས་པ་མ་འགྲུབ་པ་
རེད། འཁོན་འཛིང་རེས་ཅུང་ཟད་རེ་བྱེད་རྒྱུ་ལོས་ཡོད། འཇིག་རྟེན་གཏམ་གྱི་ཁ་དཔེར།
སླ་ང་དང་ཐོམ་བུ་ལྷན་དུ་བཞག་ན་ཁྲོག་སྒྲ་གྲགས་རྒྱུ་ཡོད་པ་རེད་དེ། ཡིན་ཡང་མི་བསད་
རྟ་འདེད་ཀྱི་བྱ་བ་མ་བྱེད། རང་མགོ་རང་གིས་གནོན་ཅི་ཐུབ་བྱོས་ལ། བླ་མ་དང་ཡི་དམ་
གྱི་ལྷ་ལ་གསོལ་བ་རེ་བཏབ་ན་རང་གི་རྒྱུད་ཀྱི་ཞེ་སྡང་ཞི་ནས་ཡག་པ་རྒྱན་ནི་ཞིག་ཏུ་འགྱུར་
ཐུབ་རྒྱུ་རེད། དེ་དག་ཁྱེད་ཚོའི་སེམས་སུ་བཟུང་ལ། བླ་མ་དང་འཕགས་པ་སྤྱན་རས་
གཟིགས་ངོ་བོ་དབྱེར་མི་ཕྱེད་པར་མོས་ཏེ་གསོལ་བ་འདེབས་དགོས་སོ། །ཞེས་གསུངས་སོ། །
to
381



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཨ་མཆོག་ཟངས་དཀར་མ་ལ་ཐུགས་རྗེ་ཆེན་པོའི་དབང་
གནང་སྐབས་ཀྱི་བཀའ་སློབ་བཞུགས་སོ། ། །
མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཐོབ་བྱ་བླ་ན་
མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་
པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་ཆུབ་
མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་པར་ཞུ། གསན་བྱ་དམ་པའི་
ཆོས་ནི་དགེ་སློང་མ་དཔལ་མོ་ནས་བརྒྱུད་པའི་འཕགས་པ་སྤྱན་རས་གཟིགས་དབང་ཕྱུག་
བཅུ་གཅིག་ཞལ་གྱི་དབང་བསྐུར་ཟབ་མོ་འབུལ་བ་སྐབས་སུ་བབ་པ་ཡིན་ལ། བདག་ཅག་
རྣམས་ཀྱི་འདྲེན་མཆོག་སྟོན་པ་ཐུགས་རྗེ་ཅན་དེ་ཉིད་ཀྱིས་གདུལ་བྱའི་དབང་གི་ཆོས་ཀྱི་
འཁོར་ལོ་རིམ་པ་གསུམ་དུ་བསྐོར་ཞིང་། གང་ལ་གང་འདུལ་དེ་ལ་དེ་སྟོན་ཞེས་གསུངས་པ་
ལྟར། སྐུའི་བཀོད་པ་རྣམ་པ་སྣ་ཚོགས་ཤིག་བཟུང་སྟེ། ཆོས་ཀྱི་འཁོར་ལོ་དཔག་ཏུ་མེད་པ་
བསྐོར་བར་མཛད། དེ་ཡང་དེ་ཐམས་ཅད་མདོར་བསྡུས་ན། འདི་ན་རྫོགས་སངས་རྒྱས་སུ་
བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་
ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ཏུ་
གྲགས། །ཞེས་གསུངས་པ་བཞིན། མདོ་དང་སྔགས་གཉིས་སུ་འདུས་ལ། དེའི་ནང་ནས་ཀྱང་
ཆེས་ཟབ་པ་ནི་གསང་བ་སྔགས་ཡིན་ཞིང་། དེ་ལ་ཡང་རྒྱུད་སྡེ་བཞི་ཡོད་པའི་ནང་ནས་བྱ་
བའི་རྒྱུད་ཀྱི་རིགས་སུ་གཏོགས་པ་འཕགས་མཆོག་སྤྱན་རས་གཟིགས་བཅུ་གཅིག་ཞལ་གྱི་
དབང་བསྐུར་འབུལ་བ་སྐབས་སུ་བབས་པ་ཡིན། འདིར་ཞལ་བཅུ་གཅིག་ཟེར་བ་ནི་སྔོན་
༦/
382



བཀའ་སློབ་ཟིན་བྲིས་ཕྱོགས་བསྒྲིགས།
འཕགས་པ་འདི་ཉིད་རི་བོ་པོ་ཏ་ལའི་རྩེར་བཞུགས་པའི་སྐབས་སུ་དུས་གསུམ་ཕྱོགས་བཅུའི་
རྒྱལ་བ་ཐམས་ཅད་ཀྱི་སྤྱན་སྔར་ཐུགས་བསྐྱེད་དེ། རིགས་དྲུག་གི་སེམས་ཅན་ཐམས་ཅད་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་མྱ་ངན་ལས་འདས་པའི་སར་མ་རེག་གི་
བར་དུ་བདག་འཚང་རྒྱ་བར་མི་བྱའོ། །བདག་གི་དམ་བཅའ་འདི་དོར་ན་མགོ་བོ་ཚལ་བ་
སྟོང་དུ་གས་པར་གྱུར་ཅིག ཅེས་མནའ་བོར་ཏེ་ཡུན་རིང་བོའི་བར་དུ་ཏིང་ངེ་འཛིན་ལ་
སྙོམས་པར་བཞུགས་ནས་སེམས་ཅན་དཔག་ཏུ་མེད་པའི་དོན་མཛད་མཐར། ད་ནི་འཁོར་
བ་འདི་སྟོངས་ཡོད་ལས་ཆེ་སྙམ་སྟེ་གཟིགས་པ་ན། སེམས་ཅན་ཇེ་ཉུང་དུ་མ་སོང་བའི་ཁར་
དམུ་རྒོད་ཅིང་འདུལ་དཀའ་བར་གཟིགས་ནས་ཐུགས་ཞུམ་དེ་སེམས་ཅན་ཐམས་ཅད་
འདྲེན་པའི་སྐལ་བ་བདག་ལ་ཡོད་པ་མ་རེད་སྙམ་ནས་དམ་བཅའ་འདོར་བར་མཛད་པ་ན།
དེ་མ་ཐག་ཏུ་སྔོན་དམ་བཅའ་མཛད་པའི་སྟོབས་ཀྱིས་དབུ་ཚལ་བ་སྟོང་དུ་གས་པར་གྱུར་
ཏོ། །དེའི་ཚེ་མགོན་པོ་འོད་དཔག་ཏུ་མེད་པ་ལ་སོགས་ཕྱོགས་བཅུའི་རྒྱལ་བ་སྲས་དང་
བཅས་པ་བྱོན་ནས་རིགས་ཀྱི་བུ་ཁྱོད་ཀྱིས་དམ་བཅའ་དོར་བ་མ་ལགས་ཀྱང་། ད་དུང་ཡང་
སྙིང་སྟོབས་ཆེན་པོ་སྐྱེད་དང་འགྲོ་བ་དཔག་ཏུ་མེད་པའི་དོན་འགྲུབ་ཡོང་ཞེས་གསུངས་
ནས་བྱིན་གྱིས་བརླབས་པས་དབུ་ཚལ་བ་སྟོང་དུ་གས་པ་དབུ་བཅུ་གཅིག་ཏུ་གྱུར་བ་ནི་ཐུགས་
རྗེ་ཆེན་པོ་བཅུ་གཅིག་ཞལ་འདི་རེད། །
གང་ལྟར་མགོན་པོ་སྤྱན་རས་གཟིགས་འདི་ཉིད་ནི་རྒྱལ་བ་ཀུན་གྱི་སྙིང་རྗེ་ཆེན་པོ་ལྷ་
སྐུ་བཞིན་ལག་གི་རྣམ་པར་ཤར་བ་ཡིན་པས་ལྷག་ཏུ་ཐུགས་བརྩེ་ཆེ་བ་དང་། རང་ཅག་བོད་
མི་རྣམས་ཀྱི་བརྒྱུད་པ་ཡང་དེ་ནས་བྱུང་ཚུལ་དེང་སང་གི་ཚན་རིག་དང་ཡང་ཕལ་ཆེར་
མཐུན་པར་འདུག དེང་སང་གི་ཚན་རིག་པའི་བཤད་ཚུལ་ཡང་མིའི་ཐོག་མ་རྒྱ་ནག་སྐད་
དུ་（$ %) ཡན་ཧུའུ་ཟེར་བ་ནས་མིར་གྱུར་བར་བཤད་པ་དང་། བོད་ཀྱི་ལོ་རྒྱུས་ནང་དུ་
འཕགས་པ་སྤྱན་རས་གཟིགས་སྤྲེའུ་བྱང་ཆུབ་སེམས་པའི་རྣམ་པར་བྱོན་པ་བྲག་སྲིན་མོ་
དང་འདུས་ཏེ་བྱུང་བ་བོད་ཀྱི་རིགས་རྒྱུད་འདི་རེད། དེ་ལྟར་ན་རང་ཅག་ཚོའི་རྒྱུད་པ་ཡར་
383



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དེད་ན་འཕགས་མཆོག་སྤྱན་རས་གཟིགས་ཡིན་པ་དང་། དེའི་ཤེས་བྱེད་ཀྱང་བོད་ཁ་བ་
ཅན་གྱི་མི་སུ་ཡིན་ན་མ་ཎི་ཡི་གེ་དྲུག་མ་སློབ་མི་དགོས་པར་འདོན་ཤེས་ཤིང་། འཕགས་
མཆོག་སྤྱན་རས་གཟིགས་དབང་ཕྱུག་ནི་རང་ཅག་བོད་ཁ་བ་ཅན་པ་རྣམས་ཀྱི་མེ་ཏོག་ཕོག་
པའི་ལྷ་སྐལ་ཏེ། གངས་རི་ར་བས་བསྐོར་བའི་ཞིང་ཁམས་སུ། །ཕན་དང་བདེ་བ་མ་ལུས་
འབྱུང་བའི་གནས། །སྤྱན་རས་གཟིགས་དབང་། ཞེས་མགོན་པོ་སྤྱན་རས་གཟིགས་སྔར་
རྒྱལ་པོའི་རྣམ་པར་བྱོན་ནས་བོད་ལ་དགེ་བ་བཅུའི་ཁྲིམས་ལ་སོགས་པ་བཙུགས། རྗེས་སུ་
སྐྱེས་བུ་དམ་པ་རྣམས་ཀྱི་སྐུའི་སྐྱེ་བ་བཟུང་སྟེ། དམ་པའི་ཆོས་དཔག་ཏུ་མེད་པ་གསུངས་
ནས་འགྲོ་བ་ཐམས་ཅད་ཀྱི་རྒྱུད་ལ་ཐར་བའི་ས་བོན་བསྐྲུན་པར་མཛད་པ་རེད། །
ཁྱེད་ཟངས་དཀར་སྟོད་མ་ལ་མཚོན་ན། ཨ་མཆོག་རྡོ་རྗེ་འཆང་དང་མཚན་ཉིད་དགོན་
པ་ལ་འབྲེལ་བ་ཤིན་ཏུ་ཟབ་ཅིང་ཁོང་རང་གི་ལྷ་སྡེ་དང་ཁྱད་པར་མེད་པ་རེད། ཨ་མཆོག་
རྡོ་རྗེ་འཆང་ཁོང་ཡིན་ན་ཡང་འཕགས་པ་སྤྱན་རས་གཟིགས་ཀྱི་སྤྲུལ་བ་དངོས་ཡིན། ཁོང་
རྒྱུན་པར་འཕགས་པ་སྤྱན་རས་གཟིགས་ཀྱི་ཐུགས་དམ་ལ་བཞུགས་ནས་མ་ཎི་གསུངས་པ་
རེད། དེ་མཚུངས་སྔོན་ཆད་ཀྱི་མཁས་པའི་དབང་བོ་མང་བོས་འཕགས་པ་སྤྱན་རས་གཟིགས་
འདི་ཉིད་ཡི་དམ་གྱི་ལྷར་བཟུང་བ་རེད། བཙུན་པ་དཀོན་མཆོག་བསྟན་པའི་སྒྲོན་མེས།
བག་མེད་བྱིས་པ་རང་ཉིད་བརྡེག་འཆོས་ཏེ །བརྩེ་བའི་མ་ལ་ཡུས་སུ་བྱེད་པ་བཞིན། །རང་
ལས་སྨིན་པའི་ཉམ་ཐག་འགྲོ་རྣམས་ཀྱིས། །གདུང་བའི་སྨྲེ་ངག་ཁྱོད་མིན་སུ་ལ་གསོལ། །ཞེས་
མགོན་པོ་སྤྱན་རས་གཟིགས་རང་ཉིད་ལས་ཆད་པའི་བུ་རྒྱུད་རྣམས་ཀྱིས་བྱ་བ་སྤྱོད་པ་ངན་
པ་གང་བྱས་རུང་། དཔེར་ན། བྱིས་པ་ཚོ་འདུག་མ་ཐུབ་པར་ཨ་མའི་བཀའ་དང་འགལ་བ་
བྱས་རུང་མཐའ་མ་ངུས་ནས་ཨ་མ་ཞེས་ཞུ་བ་བྱས་ཏེ་འགྲོ་དགོས་པ་བཞིན་ད་དུང་ཡང་
འཕགས་པ་སྤྱན་རས་གཟིགས་རང་ཉིད་ལ་གསོལ་བ་འདེབས་རྒྱུ་ལས་གཞན་མེད་པ་དེ་
འདྲ་རེད། དེས་ན་ད་རེས་དབང་བསྐུར་ཟབ་མོ་འདི་ཐོབ་སོང་བས། ཕྱིན་ཆད་མ་ཎི་བཏོན་
སྨྱུང་གནས་རེ་བཟུང་ན་ཡི་དམ་ལྷའི་བྱིན་བརླབས་འཇུག་སླ་བ་རེད། དབང་བསྐུར་མེད་
384



བཀའ་སློབ་ཟིན་བྲིས་ཕྱོགས་བསྒྲིགས།
ན་ནི། དབང་བསྐུར་མེད་པར་འཆད་བྱེད་པ། །སློབ་དཔོན་སློབ་མ་ཤི་མ་ཐག །དངོས་གྲུབ་
ཐོབ་ཀྱང་དམྱལ་བར་འགྲོ །དེ་བས་འབད་པ་དུ་མ་ཡིས། །བླ་མ་ལ་ནི་དབང་ནི་ཞུས། །ཞེས་
གསུངས་པ་ལྟར། དབང་བསྐུར་མེད་པར་གསང་སྔགས་འདོན་སྒྲུབ་འདྲ་བྱས་ན། དངོས་
གྲུབ་ཅུང་རེ་ཐོབ་རུང་ཕྱི་མར་དམྱལ་བའི་རྒྱུར་འགྲོ་བའི་ཉེན་ཁ་ཡོད་པ་རེད། དབང་བསྐུར་
ཐོབ་སོང་ན་རྗེས་སུ་ཁྱེད་ཚོས་མ་ཎི་སྨྱུང་གནས་གསང་སྔགས་ཀྱི་བྱ་བ་ལག་ལེན་གང་བྱས་
ན་བྱིན་རླབས་འཇུག་སླ་བ་རེད། རྒྱུ་མཚན་ནི་དབང་བསྐུར་བའི་རྗེས་སུ་གནང་བ་སྦྱིན་པ་
ཡོད་དེ། རྗེས་སུ་གནང་བ་ཟེར་བ་ནི། དཔེར་ན། དེང་གི་དུས་སུ་ཆོག་མཆན་བཀོད་པ་དང་
འདྲ་སྟེ། གསང་སྔགས་ཀྱི་ལས་བྱས་ན་ལས་ཆོག་ཅེས་བླ་མ་རང་ཉིད་ལྷག་པའི་ལྷའི་སྐུར་
བཞེངས་ནས་ཁྱེད་ཚོ་ལ་ཆོག་མཆན་འདི་བཀོད་པ་ཡིན་པས་དབང་བསྐུར་བ་ལ་དགོས་པ་
ཆེན་པོ་ཡོད་པ་རེད། གཞན་དེང་སང་དུས་སྙིགས་མ་རེད། སྙིགས་དུས་འདི་ལ་ལྷག་པར་དུ་
འཕགས་པ་སྤྱན་རས་གཟིགས་དབང་ཕྱུག་བརྩེ་བ་སྙིང་རྗེ་ཆེན་པོའི་བདག་ཉིད་ཅན་ཡིན་
པས་བྱིན་རླབས་ཀྱི་ཚན་ཁ་དཔག་ཏུ་མེད་པ་ཡོད། སྔོན་ཆད་རང་ལན་པ་ཟེར་ན་ཡང་ཆོག་
རོགས་ལན་པ་ཟེར་ན་ཡང་ཆོག གང་ལྟར་ཡོན་ཏན་མེད་པ་སོགས་ཀྱི་རྐྱེན་གྱིས་སྐུ་གསུང་
ཐུགས་རྟེན་བཤིག། བླ་མ་གྲྭ་བ་ཚོ་ལ་རྡུང་རྡེག་བྱས་པ་སོགས་ཉེས་པ་མང་བོ་བསགས་
པ་རེད། ཉེས་པ་བསགས་ན་ཡང་གཙོ་བོ་རང་གི་སེམས་ནས་འགྱོད་པ་བྱས། མ་ཎི་ཡི་གེ་
དྲུག་མ་བཏོན། འཕགས་མཆོག་སྤྱན་རས་གཟིགས་ལ་གསོལ་བ་བཏབ་ན་ཉེས་པ་དེ་དག་
འདག་ཐུབ་རྒྱུ་རེད། དཔེར་ན། ཟླ་བ་སྤྲིན་གྱིས་བསྒྲིབས་པ་བཞིན་སྤྲིན་སོང་བ་ན་ཟླ་བ་
སྔར་བཞིན་བསལ་བ་དང་མཚུངས་པར། རང་གི་སྔོན་བསགས་ཀྱི་ཉེས་པ་ཐམས་ཅད་ལ་
རང་གི་སེམས་ནས་འགྱོད་པ་དང་གདུང་ཤུགས་བསྐྱེད་ན་སྡིག་སྒྲིབ་ཐམས་ཅད་འདག་
ཐུབ། ལྷག་པར་དུ་གསང་སྔགས་ཟབ་མོ་འདི་ལྟ་བུའི་བྱིན་རླབས་ལ་རྟེན་ནས་འདག་ཐུབ་
པ་རེད། རིག་གནས་གསར་བརྗེ་སྐབས་སོགས་སུ་མི་ལན་པ་མ་རེད། དུས་ཚོད་དེ་ལྟ་བུ་
ཞིག་ཏུ་འཕྲད་སོང་བ་རེད། ཡིན་ན་ཡང་ཉེས་བ་མེད་ཟེར་རྒྱུ་མེད་པས། ཐམས་ཅད་པོས་
385



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མ་ཅི་སྨྱུང་གནས་ལ་འབད་བརྩོན་བྱོས། གཞན་དེའི་སྐབས་སུ་མི་མང་བོ་ཞིག་ཚེ་འདིའི་ཕ་
རོལ་ཏུ་ཕྱིན་སོང་། ལ་ལ་མདའ་མགོ་མདུང་མགོར་འཛེར་ནས་ཤི ལ་ལ་ཆུ་ལྕེབས་གཡང་
ལྕེབས་བྱས། ལ་ལ་མེད་མུ་གེས་ཤི་བ་སྟེ། དེ་རིང་ནངས་ཁ་ལ་ལ་ཚོ་ལ་ཕ་ཡོད་ན་མ་མེད། ལ་
ལ་ཚོ་ལ་མ་ཡོད་ན་ཕ་མེད། ལ་ལ་ཚོ་ལ་ང་བུའུ་ཕྲུག་མེད་པ་སོགས་སེམས་ཅན་གྲངས་མེད་
པ་ཞིག་ཤི་སོང་བས། དེ་ཚོ་ཐམས་ཅད་ལ་དེ་རིང་ངས་དཀོན་མཆོག་ལ་གསོལ་བ་བཏབ།
འཕགས་པ་ཐུགས་རྗེ་ཆེན་པོའི་ཐུགས་རྒྱུད་བསྐུལ་ནས། ང་བཅུ་ང་བརྒྱད་ནས་བཟུང་ཁྱེད་
ཚོའི་ཤི་བོ་ཤི་མོ་ཐམས་ཅད་དེ་རིང་ལྷག་པའི་ལྷའི་བྱིན་རླབས་ལ་བརྟེན་ནས་འདིར་བཀུག་
ཏེ་ལྷན་གཅིག་ཏུ་དབང་བསྐུར་རྒྱུའི་དམིགས་པ་དེ་བཟུང་ཡོད། སྔོན་ཆད་ཀྱི་ཤི་བོ་ཐམས་
ཅད་ཕལ་ཆེ་བ་ལ་འཆི་ཁ་མགོར་ཁྲུས་ཆུ་ཞིག་ཀྱང་འཛར་རྒྱུ་མ་སོང་བས། དེ་ཚོ་ཐམས་ཅད་
ཀྱི་རྣམ་པར་ཤེས་པ་དེ་རིང་འདིར་བསྡུས་ནས་འཕགས་པ་ཐུགས་རྗེ་ཆེན་པོའི་ཐུགས་རྒྱུད་
བསྐུལ་ནས་དབང་བསྐུར་ན། ཁོང་ཚོའི་དད་པའི་སྟོབས་ཀྱིས་ཚེ་ཕྱི་མ་རྣམས་སུ་དལ་འབྱོར་
གྱི་ལུས་རྟེན་བཟང་བོ་ཐོབ་ནས། གྲོགས་དགེ་བའི་བཤེས་གཉེན་གྱི་མགོན་གྱིས་བཟུང་ནས་
རིམ་གྱིས་ཐར་བའི་གོ་འཕང་རིན་པོ་ཆེ་ཐོབ་པའི་སྐལ་བ་ཡོད་པ་ཞིག་བསྒྲུབ་ཐུབ་རྒྱུ་རེད་
སྙམ་པའི་བསམ་པ་ཡོད།
ཁྱེད་ཚོ་དེང་ཕྱིན་ཆད་རུ་སྡེ་བ་ཡིན་ན་ཁ་འཆམ་གྲོས་འགྲིག་བྱོས། འཁོན་འཛིང་
རེས་མ་བྱེད། ཇག་རྐུས་ཁྲམ་གསུམ་མ་བྱེད། ཁྱེད་ཟངས་དཀར་སྟོད་སྨད་བར་གསུམ་སྔོན་
ཆད་ལ་བལྟས་ན། དེ་རིང་ནངས་ཁ་རྒྱུ་ནོར་ཟས་གསུམ་གྱི་མགོར་བུད་འདུག འོན་ཀྱང་།
འཇིག་རྟེན་ཉམས་སུ་དགའ་ཡང་རྨི་ལམ་ཙམ། ཞེས་གསུངས་པས། འཇིག་རྟེན་ཉམས་
དགའ་ཡང་ཡུན་རིང་བོར་མི་འདུག་པས། ད་ལྟ་འཇིག་རྟེན་ཁམས་སུ་ཡོད་དུས་དགེ་བའི་
ཆོས་ཤིག་མ་བསྒྲུབ་ན། འཇམ་མགོན་གཙང་བ་བས། གསེར་གླིང་དུ་སོང་ནས་སྟོང་ལོག་
མཁན། །རང་ངན་སོང་དུ་འགྲོ་ལ་མི་འགྱོད་དམ། །མི་འདང་མེད་པོ་ལ་འཕྲིན་དུ་སྐྱོལ། །
གསུངས་པས། ད་རེས་དལ་འབྱོར་གྱི་མི་ལུས་རིན་པོ་ཆེ་ནི་ཐོབ། ཆོས་འདོན་པའི་རང་
386



བཀའ་སློབ་ཟིན་བྲིས་ཕྱོགས་བསྒྲིགས།
དབང་ནི་ཡོད། གྲོགས་དགེ་བའི་བཤེས་གཉེན་གྱི་མགོན་གྱིས་ཟིན། རྒྱལ་བའི་བསྟན་པ་རིན་
པོ་ཆེ་དང་མཇལ་བའི་སྐབས་འདི་འདྲ་བ་ཡང་ཡང་རྙེད་པར་མི་འགྱུར་བ་ཡིན་པས། ད་
ཐེངས་རྟེན་འདིའི་སྟེང་ནས་འབད་པ་ཞིག་མ་བྱས་ན། གསེར་གྱི་གླིང་དུ་སོང་ནས་གསེར་
ཅུང་ཟད་ཙམ་ཡང་མ་ཁྱེར་བར་ཕྱིར་ལག་སྟོང་དུ་སོང་བ་དང་ཁྱད་པར་མེད་ཅེས་གསུངས་
པ་རེད། དེའི་སྟབས་ད་རེས་དལ་འབྱོར་གྱི་རྟེན་འདི་ལ་ངེས་པར་དུ་སྙིང་བོ་ཞིག་ལེན་རྒྱུ་
དང་། འཁོན་འཛིང་རེས་མ་བྱེད་པར་ལོ་ལོན་ཚོ་བྱམས་སྐྱོང་བྱོས། ཕ་མ་ལོ་ལོན་ཚོས་སེམས་
བསམ་པ་ཡོད་ཚད་ཁྱེད་བུ་བུའུ་ཕྲུག་གི་སྟེང་དུ་བཟུང་ནས་ཁ་སྣབས་ལག་པས་ཕྱིས། ཟས་
གང་ཞིམ་དང་གོས་གང་འཇམ་བསྐོན་ནས་སྐྱོར་གཉོར་བྱས་ཏེ་ནར་སོན་ལག་ཆགས་པ་རེད།
དེ་ལ་འཆི་ཁའི་འགྲམ་སྐོར་ནས་ཁའི་ཚགས་ལེན་ཞིག་མ་བྱས་ན་དེ་ལས་ལྷག་པའི་ཁྲེལ་མེད་
དྲིན་ཅན་ལ་དྲིན་ལོག གཡང་ལྷ་ལ་རྡོ་ཁ་བྱེད་རྒྱུ་མེད། ཤི་བའི་རྗེས་སུ་ངའི་ཕ་མ་འདི་སྙིང་རྗེ་
དེ་ལ་དགེ་རྩ་ཞིག་བྱེད་དགོས་ཟེར་ན་ཡང་། ཕལ་ཆེར་འཇིག་རྟེན་ཆོས་བརྒྱད་ཀྱི་དོན། དེ་བ་
ཚང་གི་བུ་བཟང་བོ་འདུག ཕ་མའི་རྗེས་སུ་དགེ་རྩ་ཆེན་པོ་བྱས་སོང་ཞེས་པའི་མིང་ལེན་པ་
ལས་ངོ་མ་ཅན་གྱིས་དྲིན་ཅན་ཕ་མའི་རྣམ་ཤེས་རྟ་རྔ་འདྲ་བོ་ཕྱི་མ་བར་དོའི་འཕྲང་དུ་འགྲོ་
བ་ལ་ཕན་ཨེ་ཐོག་གི་བསམ་པ་ཏག་ཏག་དཀའ་བ་འདྲ། དེ་བས་ཚེ་འདི་ན་ཡོད་དུས་ཁོང་
ཚོ་ལ་སྐྱོར་གཉོར་གཅེས་སྐྱོང་རེ་བྱོས་དང་། ཤི་ན་ཡང་འགྱོད་པ་མེད། སྐྱེས་པའི་མཐའ་མ་
འཆི་བ། འདུས་པའི་མཐའ་མ་འབྲལ་བ་ནི་འཇིག་རྟེན་གྱི་ཆོས་ཉིད་རེད༌། དེང་སང་རྒྱལ་
ཁབ་ཀྱི་སྲིད་ཇུས་བཟང་བོ་འདུག ཁྱེད་ཚོ་ལ་རང་དབང་ཅུང་ཞིག་ཐོབ་འདུག ཆོས་འདོན་
ན་རང་དབང་དང་རྒྱུ་འཚོ་སྐྱོང་བྱེད་ན་ཡང་རང་དབང་ཡོད་པ་དང་། རང་གི་འགོ་འདྲེན་
ཚོ་རང་གིས་འདེམས་བཀོད་བྱེད་ཆོག་པས། ཁྱེད་ཚོའི་འགོ་འདྲེན་རྣམས་ཁྱེད་ཚོ་རང་
གིས་བཞག་པ་ཡིན་སྟབས། དེ་ཚོ་ལ་བརྩི་བཀུར་དང་རྩོད་པ་རྟིང་བ་གནོན། དེང་སང་
སྲིད་ཇུས་ཅུང་ཞིག་ལྷོད་ན་སྔོན་ཆད་ཀྱི་ལུགས་སྲོལ་ཡིད་ལ་བཟུང་ནས་ཟངས་དཀར་མ་
387



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་ཟངས་དཀར་དཔོན་པོ་ཞེས་དེའི་རྒྱུད་པ་ཚོའི་ལག་ཏུ་དཔོན་ཞིག་ཨེ་ཐོབ་བསམ་མི་
ཡང་ཡོད། དེ་ནི་ཅུང་ཀླད་པ་རྙིང་བ་ཡིན་པའི་རྟགས་རེད། འཇིག་རྟེན་འདིར་མཚོན་ན་
རྒྱལ་ཁབ་བརྒྱ་ལྷག་ཞིག་ཡོད་པ་དང་། དེར་གོང་མ་རྒྱལ་པོ་ཡང་བརྒྱ་ལྷག་ཞིག་ཡོད་ཀྱང་
འཇིག་རྟེན་འཕེལ་ཕྱོགས་ཀྱིས་ཕལ་ཆེར་རིམ་གྱིས་རྒྱལ་པོའི་ཁྲིམས་ལུགས་འགྱུར་ནས་
རྒྱལ་པོ་ཕལ་ཆེར་མེད་སོང་། གལ་སྲིད་རྒྱལ་པོ་རེ་ཡོད་ན་ཡང་མང་ཚོགས་དཀྱུས་མ་དང༌
གཅིག་པར་གྱུར་པ་ནི་འཇིག་རྟེན་འཕེལ་འགྱུར་གྱི་འགྲོ་ཕྱོགས་ཡིན་པས། ཁྱེད་ཚོས་སྔོན་
ཆད་ཀྱི་ཁྱད་དབང་གི་བསམ་པ་དེ་མ་འཛིན། དེང་སང་དཔོན་བྱེད་ན་རང་གིས་འདེམས་
བཀོད་བྱས་པའི་དཔོན་ལས་གཞན་པའི་དཔོན་ཞིག་དགོས་པ་མ་རེད། །
སྔོན་ཆད་ཀྱང་དཔོན་ཟེར་བ་ཞིག་མེད་དུས་མང་བོས་བཀུར་བའི་རྒྱལ་པོ་ནི་རྒྱལ་པོ་
ཐམས་ཅད་ཀྱི་ཐོག་མ་རེད། མང་བོས་བཀུར་བ་ཟེར་དོན་ནི་མི་མང་ཚང་མས་བཀུར་ནས་
ཡར་བཞག་པ་ཡིན་པས་མང་བོས་བཀུར་བ་ཟེར་བ་ལས། ཁོ་གནའ་ཞིག་ནས་རྒྱལ་པོའི་
རྒྱུད་པ་བྱས་ནས་ཡོང་བ་མེད། དེས་ན་གཙོ་བོ་རང་རང་གིས་འདེམས་བཀོད་བྱས་པའི་
འགོ་འདྲེན་ཚོ་ལ་རྒྱབ་སྐྱོར་བྱོས། ཁ་ཁ་འཕྲོ་འགོ་འདྲེན་ཚོ་ཡིན་ན་ཡང་རུ་སྡེ་མང་ཚོགས་ཀྱི་
དོན་དུ་ཚ་ཤ་གྲོས་འདེབས་དང་མི་དམངས་མང་ཚོགས་དང་འདུག་ས་འདུག་ཕྱོགས་
གཅིག་བྱས་ན། མི་དམངས་ཀྱིས་རྒྱབ་སྐྱོར་ཐོབ་ཅིང་རང་གི་བསམ་པའི་དོན་ཡང་འགྲུབ་
རྒྱུ་རེད། མི་དམངས་ལ་ཞབས་འདེགས་ཀྱང་ཞུ་ཐུབ་རྒྱུ་རེད། དེ་མ་གཏོགས་རང་གི་ཡན་
ཆད་ན་དཔོན་པོ་མཐོན་པོ་བློ་གཏད་ས་རྒྱབ་ཁེན་ས་བཟང་བོ་ཞིག་ཡོད་བསམ་ན་དེ་ལ་
ཡིད་ཆེས་རྒྱུ་ཆེན་པོ་མེད། དཔོན་པོ་ཁོ་རང་ལ་སྐྱོན་ཆ་ཞིག་བྱུང་དུས་མཉམ་པོར་ཐུར་དུ་
རྦབ་ལ་འདྲིལ་རྒྱུ་རེད། དེ་བས་མི་དམངས་འདི་ལ་ཁེན་ཞིང་མི་དམངས་ཀྱི་བྱ་བ་བསྒྲུབ་ན་
རང་གི་ཚེ་འདི་ཕྱི་ཐམས་ཅད་ཀྱི་དོན་འགྲུབ་པ་རེད། ཆོས་ཟེར་བ་འདོན་ཤེས་ན་ཆོག་མ་
ཤེས་ན་ཆོག གཙོ་བོ་རང་གི་སེམས་ལ་ཐུག་ཡོད་དེ། ཆོས་ཀྱི་རྩ་བ་རང་གི་སེམས་ལ་ཐུག
588



བཀའ་སློབ་ཟིན་བྲིས་ཕྱོགས་བསྒྲིགས།
བསམ་པ་བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །
ཐམས་ཅད་བསམ་པ་དག་ལ་རག་ལས་པས། ཞེས་གསུངས་པས། སེམས་དཀར་བོ་བསམ་
པ་ཡག་པོ་སེམས་ཅན་ལ་སྙིང་རྗེའི་སྒོ་ནས་སེམས་ཅན་གྱི་དོན་ཞིག་བསྒྲུབ་ན་ ཆོས་ཁ་ནས་
བཏོན་ན་ཆོག་མ་བཏོན་ན་ཆོག ཕྱག་འཚལ་ན་ཆོག་མ་འཚལ་ན་ཆོག དོན་དམ་པར་དགེ་
བའི་འབྲས་བུ་ཐོབ་པ་འདྲ་འདྲ་ཡིན། ཕྱི་ནས་ཆོས་ལ་དད་པ་ཡོད་མདོག་ཁུལ་བྱས་ནས།
ལྐོག་ནས་རྐུ་ཇག་བྱས། བླ་མའི་ཁ་མི་ལེན་རྒྱལ་ཁབ་ཀྱི་ཁྲིམས་མ་བརྩིས་ན། ཆོས་ཇི་འདྲ་
བསྒྲུབ་ཁུལ་བྱས་ཀྱང་ཆོས་སུ་མི་འགྲོ། དེའི་སྟབས་ཆོས་ཀྱི་རྩ་བ་རང་གི་སེམས་ལ་ཐུག་
ཡོད། དཔལ་མགོན་འཕགས་པ་ཀླུ་སྒྲུབ་ཀྱིས། རྩ་བ་སྨན་ཡིན་ན། ཡལ་ག་དང་ལོ་མ་ཐམས་
ཅད་སྨན་ཡིན། རྩ་བ་དུག་ཡིན་ན་ཡལ་ག་དང་ལོ་མ་ཐམས་ཅད་དུ ག་ཡིན། གསུངས་པས།
རྩ་བ་རང་གི་སེམས་ཡག་པ་ཞིག་བཟུང་ན་བྱ་བ་ཅི་བྱས་ཐམས་ཅད་དགེ་བ་ཡིན། རྩ་བ་
སེམས་ངན་པ་ཞིག་བཟུང་ན་བྱ་བ་ཅི་བྱས་ཐམས་ཅད་མི་དགེ་དུག་ཏུ་འགྱུར་རྒྱུ་རེད། གཞན་
ཁྱེད་ཚོ་ཟངས་དཀར་སྟོད་སྨད་ལ་ལས་བྱེད་པ་དང་སློབ་མ་བོད་ཀྱི་རྣ་རུས་ལ་རྒྱ་འཛིན་ཐུབ་
པ་ཤིན་ཏུ་མང་བོ་བྱུང་ཡོད་པས་དེ་ལ་ང་དགའ་བ་ཡིན། སྤྱིར་རང་ཅག་བོད་འདི་འཕགས་
པ་སྤྱན་རས་གཟིགས་ཀྱི་གདུང་རྒྱུད་རེད། མིའི་རིགས་ཀྱི་ནང་ནས་རིགས་བཟང་ཞིག་རེད།
རིགས་ངན་ཞིག་མ་རེད། མི་རིགས་གང་དང་གང་ཡིན་ན་འདྲ་འདྲ་རེད། དེང་སང་འུ་ཚོ་
མི་རིགས་ཐམས་ཅད་ཀྱི་རྗེས་ལུས་སུ་གྱུར་བ་ནི་ཤེས་རིག་ཡོན་ཏན་མེད་པའི་སྐྱོན་གྱིས་
རེད། དེའི་སྟབས་༼ ཆང ཕྱོགས་ཐམས་ཅད་ཀྱི་བོད་ལ་ཤ་ཚ་བའི་སྐུ་དྲག་མི་དྲག་ཐམས་
ཅད་ཀྱིས་བོད་ཀྱི་རིག་གནས་ཀྱི་དོན་འདི་གལ་ཆེ་བ་གསུངས་དང་གསུང་བཞིན་པ་
ཡིན་ལ། ན་ནངས་ཨ་མཆོག་རིན་པོ་ཆེ་ཕྱིར་ཕེབས་དུས་ཀྱང་ཁྱེད་ཚོ་ལ་རིག་གནས་གལ་ཆེ་
ཚུལ་གསུངས་ཡོད་རྒྱུ་རེད། བོད་རང་གིས་རང་གི་ས་ཆ་ལ་བདག་མི་ཐུབ་པའི་རྩ་བ་གང་ལ་
ཐུག་ཞེ་ན་རིག་གནས་ཡོད་ཏན་མེད་པས་རེད། དེའི་སྟབས་བོད་མི་རིགས་ཀྱི་དོན་
389



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་། རང་མི་སྒེར་གང་གི་ངོས་ནས་བཤད་ན། རིག་གནས་ཡོན་ཏན་འདི་གལ་ཆེ་བས། ཁྱེད་
ཚོའི་བྱིས་པ་ཚོ་ཕྱིན་ཆད་སློབ་གྲྭར་འཇོག་རྒྱུ་ནི་སེམས་ལ་ཟུངས། དེང་སང་སྲིད་ཇུས་ཇེ་
ཡག་ཇེ་བཟང་དུ་སོང་ན་ས་དོན་ཆུ་དོན་རྩོད་རྒྱུ་སོགས་བསམ་རྒྱུ་དྲན་རྒྱུ་ཧ་ཅང་མང་ན་མི་
བཟང་། །
དགེ་འདུན་པ་ཚོ་ཡིན་ན་ཐུགས་མཐུན་ཁྲིམས་གཙང་གལ་ཆེ། གཙོ་བོ་དགེ་འདུན་
པ་ཐུགས་མཐུན་ཁྲིམས་གཙང་བྱུང་ན་སྔོན་ཆད་རྒྱན་དྲུག་མཆོག་གཉིས་དང་། རྗེ་ཐམས་
ཅད་མཁྱེན་པ་ལ་འཁོར་དག་པ་རྣམ་བརྒྱད་ཟེར་བ་སོགས་མིའི་གྲངས་ཀ་མང་བོ་ཞིག་མ་
རེད། གཙོ་བོ་དམ་པའི་ཆོས་ལ་ཞབས་འདེགས་ཕུན་སུམ་ཚོགས་པ་ཞིག་བྱེད་ཐུབ་པ་བྱུང་
ན་དགེ་འདུན་པ་ཟེར་བ་དོན་དང་མཐུན་པ་ཞིག་རེད། དེའི་སྟབས་རང་རང་གི་སྔོན་ཆད་
ཀྱི་ཆོ་ག་ཆོས་སྤྱོད་ཀྱི་བྱ་བ་ཐམས་ཅད་མ་ཉམས་པའི་སྟེང་ནས་བློ་ཁ་ནང་དུ་ཕྱོགས་ནས་
རང་རྒྱུད་འདུལ་བའི་ཐབས་ཤིག་གི་སྟེང་ནས་གཞན་འདྲེན་ཐུབ་པ་ཞིག་བྱེད་དགོས།
བར་འདི་ནས་ཚིག་འགའ་མི་ གསལ ང་རང་གི་གནས་ཚུལ་ལ་མཚོན་ན་བླ་མ་ཞེས་ཆེན་པོ་མེད་
ཀྱང་། སྔོན་བསགས་ཀྱི་ལས་དབང་གིས་གུང་ཐང་བསྟན་པའི་སྒྲོན་མེའི་ཁྲི་ཁ་གནོན་མི་
ཞིག་ཏུ་གྱུར་བ་རེད། གུང་ཐང་ཚང་ལ་མཚོན་ན་སོ་མང་རྒྱལ་མོ་སྐྲ་དཀར་མ་ནས་བཟུང་ད་
བར་དུ་ལོ་གཉིས་བརྒྱ་ལྷག་གི་རིང་འདིར། ཆོས་འབྲེལ་གསེར་གྱི་ཐག་པ་ཆད་མ་མྱོང་། དམ་
ཚིག་ཤེལ་གྱི་སྒོ་ང་ཆག་མ་མྱོང་བར་ཆོས་འབྲེལ་ལས་འབྲེལ་ཟབ་པས། ད་རེས་ངས་ཀྱང་
ཚེགས་དཀའ་ངལ་ལ་མ་འཛེམས་པར་ས་ཆ་འདིར་ཡོང་དོན་ནི། གཅིག་ན་ཁྱེད་ཚོ་ཨ་མཆོག་
རྡོ་རྗེ་འཆང་གི་སློབ་མའི་ནང་གི་གལ་ཆེན་རེད། གཉིས་ན་ང་རང་གི་ངོས་ནས་ཀྱང་ཆོས་
འབྲེལ་ལས་འབྲེལ་གང་གི་ཐད་ནས་ད་རེས་ཁྱེད་ཚོ་ཐམས་ཅད་ལ་མཇལ་འདོད་ཀྱིས་ཡོང་
བ་ཡིན། གོང་དུ་བཤད་པ་བཞིན་ལོ་འདི་ཉིད་ཅིག་གི་ཚེ་ལ་འུ་ཚོ་ཁ་ངོ་ཐུག་ནས་ཁ་ཏ་
ཞིག་བྱེད་རྒྱུ་མ་སོང་བས། དེ་རིང་དབང་བསྐུར་དང་སྦྲགས་ནས་ཤ་ཚ་བའི་སྐད་ཆ་ཚིག་
3)()



བཀའ་སློབ་ཟིན་བྲིས་ཕྱོགས་བསྒྲིགས།
འགའ་བཤད་པ་ཁྱེད་ཚོའི་སེམས་ལ་ཟུངས། ཁ་འཆམ་གྲོས་འགྲིག་བྱོས། བྱ་བ་ངན་པ་སྤྱོད་
པ་རྟགས་ཅན་མ་བྱེད། གཙོ་བོ་ཆུང་ཆུང་ཚོ་ཡིན་ན་སློབ་གྲྭའི་ནང་དུ་ཞོགས་ལ་ཡོན་ཏན་རེ་
ཨེ་འབྱོར་ལ་རེམ། ཕྱིན་ཆད་དེ་རིང་ནངས་ཁ་སྲིད་ཇུས་ཅུང་ལྷོད་ན་ཇག་རྐུས་ཁྲམ་གསུམ།
ས་རྩོད་ཆུ་རྩོད་བྱེད་རྒྱུ་སོགས་དྲན་རྒྱུ་མང་བོ་འདུག དེ་ལ་ཁྱེད་ཚོས་བློ་ཁ་ནང་དུ་སྐོར་ལ་
སྔོན་ཆད་རིག་གནས་གསར་བརྗེའི་སྐབས་སོགས་ལ་འདང་རེ་རྒྱོབ་དང་། སྐབས་དེར་མེད་
མུ་གེ་དང་འཐབ་རྩོད་རྡུང་རྡེག་ལ་སོགས་སྡུག་བསྔལ་ཇི་འདྲ་བྱུང་སོང་། དེ་དང་བསྡུར་ན་
དེ་རིང་ནངས་ཁ་ཇི་འདྲ་སྐྱིད་འདུག སྐྱིད་འདི་སྐྱིད་ངོ་ཟིན་པ་དང་སྐྱིང་ཡོང་རྒྱུ་ནི་དཀའ་
མོ་ཡིན་པས། ཀུན་གྱིས་སེམས་ཆུང་རེ་བྱས་ན་བཟང་། སྤྱི་ཚོགས་ཡར་རྒྱས་ཡར་དར་དུ་
འགྲོ་བཞིན་ཡོད་པས། སྤྱི་ཚོགས་ཀྱི་རྗེས་སུ་འགྲོ་བ་མ་གཏོགས་ཁ་ཕྱིར་འཁོར་ནས་སོང་ན་
མདུན་ལམ་ཡོད་པ་མ་རེད། དེ་ཚོ་ཀུན་གྱི་སེམས་ལ་ཟུངས། གང་ལྟར་ད་རེས་དལ་འབྱོར་
གྱི་མི་ལུས་རིན་པོ་ཆེ་འདི་ལྟ་བུ་ཐོབ་པའི་སྟེང་ནས་མ་མཐའ་ཡང་རང་ངན་སོང་གི་གནས་
སུ་སྐྱེ་མི་དགོས་པའི་ཐབས་ཤིག་བྱེད་དགོས། དེས་ན་ཁྱེད་ཚོ་འཇིག་རྟེན་གྲོང་བ་རེད། བྱ་བ་
ལས་དོན་མང་མོད། འོན་ཀྱང་། མ་ཎི་ཡི་གེ་དྲུག་མ་ཐོན་དང་འདི་ལག་ལས་ཀ་ངལ་རྩོལ་
སོགས་ཅི་བྱས་ཀྱང་མི་གནོད། འཕགས་པ་སྤྱན་རས་གཟིགས་ལ་གསོལ་བ་ཐོབ་ལ་ད་རེས་
སྐལ་བ་བཟང་བོ་འདི་འདྲ་བྱུང་བ་ངོས་ཟིན་པ་བྱོས། དེ་ལྟར་ད་ནི་འཕགས་པ་སྤྱན་རས་
གཟིགས་དབང་ཕྱུག་གི་དབང་བསྐུར་ཟབ་མོ་འབུལ་བ་ལས་ཐོག་མར་དཀྱིལ་འཁོར་དུ་
འཇུག་དགོས་པ་ཡིན་པས། དཀྱིལ་འཁོར་དུ་འཇུག་པའི་གསོལ་བ་འདེབས་པའི་རྗེས་ཟློས་
མཛད་པར་ཞུ། ། ཞེས་དབང་བསྐུར་གྱི་འགོ་བཟུང་བའོ། །
ད་ནི་འཕགས་པ་ཐུགས་རྗེ་ཆེན་པོའི་དབང་བསྐུར་ཟབ་མོ་ཁྱེད་ཚོ་ལ་ཕུལ་ཟིན་པ་ཡིན།
གོང་དུ་སྔོན་འགྲོའི་ཆོས་བ ཤད་སྐབས་སུ་བཤད་པ་ལྟར་ཤི་བོ་ཤི་མོ་ཐམས་ཅད་ལ་ཡང་
བདག་གིས་ང ཀོན་མཆོག་གསུམ་ལ་གསོལ་བ་བཏབ། འཕགས་པ་ཐུགས་རྗེ་ཆེན་པོའི་
391



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐུགས་རྒྱུད་བསྐུལ་ཏེ། དེ་རིང་དེ་ཚོ་ལ་ཡང་དབང་བསྐུར་ཞིག་ཐོབ་ན་སྙམ་པའི་བསམ་པ་
དེ་བཟུང་བ་ཡིན། ཁྱེད་ཚོའི་སྐྱེས་ཕོ་མོ་ཤི་བོ་ཤི་མོ་ཐ་ན་སྐམ་ལུག་ལ་སོགས་ཉེས་མེད་སེམས་
ཅན་དེ་དག་ཐམས་ཅད་ལ་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད་ཅིང་།
ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་སྨོན་ལམ་འདེབས། ཁྱེད་ཚོས་ཀྱང་
དེ་བཞིན་དུ་ཤི་བོ་ཤི་མོ་དེ་ཚོ་ལ་ང་ལྟ་དབང་རེ་ཐོབ་སོང་སྙམ་པའི་མོས་པ་བྱས་ཆོག་པ་ཡིན།
དེ་ལྟར་རྗེ་བཙུན་བླ་མ་དམ་རྣམས་ཀྱི་ཕྱག་བཞེས་བཞིན་དགེ་སློང་མ་དཔལ་མོ་ནས་བརྒྱུད་
པའི་འཕགས་མཆོག་སྤྱན་རས་གཟིགས་བཅུ་གཅིག་ཞལ་གྱི་དབང་བསྐུར་གྲུབ་ཟིན་པ་ཡིན།
དེ་ལྟ་བུ་རེའི་སྟེང་ནས་དལ་འབྱོར་ཐོབ་པ་དོན་ལྡན་དུ་འགྲོ་བ་དང་། རྒྱལ་བའི་བསྟན་པའི་
སྙིང་བོ་རང་གཞན་སེམས་ཅན་ཐམས་ཅད་ཀྱི་རྒྱུད་ལ་ཅི་ནས་ཀྱང་སྐྱེ་བར་བྱེད་ནུས་པར་
ཐུགས་རྗེས་གཟིགས་པར་ཞུ། །ཞེས་གསུང ས་སོ། །
392



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཨ་མཆོག་མཚན་ཉིད་དུ་འཇམ་དབྱངས་དཀར་བོའི་
རྗེས་གནང་སྐབས་ཀྱི་བཀའ་སློབ།
འོ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་འཐོབ་བྱ་བླ་
ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་
འཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་
ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་པར་ཞུ། གསན་བྱ་དམ་
པའི་ཆོས་ནི་སྤྱིར་ན་མཐོང་དང་མ་མཐོང་ཡོན་ཏན་ཀུན་གྱི་རྩ་བ་ཤེས་རབ་ཡིན་གསུངས་
པ་ལྟར་དུ་ཆོས་རབ་ཏུ་རྣམ་འབྱེད་ཀྱི་ཤེས་རབ་ནི་འཇིག་རྟེན་དང་འཇིག་རྟེན་ལས་
འདས་པའི་ཡོན་ཏན་ཐམས་ཅད་ཀྱི་གཞི་རྩ་ལྟ་བུ་ཡིན་ཞིང་། ཐར་བ་དང་ཐམས་ཅད་
མཁྱེན་པའི་གོ་འཕང་སྒྲུབ་པར་བྱེད་པ་ལ་ཡང་ཇི་ལྟ་ཇི་སྙེད་རྟོགས་པའི་ཤེས་རབ་ཕུན་
སུམ་ཚོགས་པ་ཤིན་ཏུ་གལ་ཆེ། དེའི་ཕྱིར་སྒྲུབ་པ་དོན་དུ་གཉེར་བ་རྣམས་ཀྱིས་དེ་ལྟ་བུའི་
ཤེས་རབ་ཁྱད་པར་ཅན་སྐྱེད་པའི་ཐབས་ལ་འབད་དགོས་ཤིང་། ཤེས་རབ་གོང་འཕེལ་དུ་
སྐྱེད་པའི་ཐབས་མང་དུ་ཡོད་ཀྱང་མཆོག་ཏུ་གྱུར་བ་ནི་རྗེ་བཙུན་འཇམ་པའི་དབྱངས་ལ་
བརྟེན་ནས་འཆད་རྩོད་རྩོམ་གསུམ་སོགས་ཀྱི་ཤེས་རབ་སྒྲུབ་པ་འདི་ཡིན་ལ། སྤྱིར་ཆོས་
ཀྱི་དབྱིངས་སུ་རྒྱལ་བ་ཐམས་ཅད་རོ་གཅིག་ཡིན་པས། ལྷ་གང་གི་སྒོ་ནས་ཤེས་ར བ་སྒྲུབ་
ན་མི་ཆོག་པ་ཅི་ཡོད་དེ། ལྷག་པར་རྗེ་བཙུན་གྱིས་ཐུགས་བསྐྱེད་ཚུལ་དང་སྐུའི་རྣམ་པ་
སྟོན་ཚུལ་སོགས་ཀྱིས་རྗེ་བཙུན་འཇམ་པའི་དབྱངས་འདི་ཡི་དམ་དུ་བསྟེན་ན་ཤེས་རབ་
འཕེལ་བ་ལ་ཁྱད་ཆེ་བ་ཡིན་པས། སྐྱེས་བུ་དམ་པ་སྔ་མ་རྣམས་ཀྱིས་ཀྱང་རྗེ་བཙུན་འཇམ་
393



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་དབྱངས་ལ་བརྟེན་ནས་ཤེས་རབ་སྒྲུབ་པ་ཡིན།
རྒྱུད་ཀྱི་བྱུང་བ་ལོ་རྒྱུས་བཤད་པ།
འདིའི་རྒྱུད་བོད་དུ་དར་བ་ནི་གཙོ་བོ་ཛེ་ཏཱ་རི་དགྲ་ལས་རྣམ་རྒྱལ་ལས་བརྒྱུད་པའི་
གདམས་ངག་རེད། ཛེ་ཏཱ་རི་དགུང་ལོ་བརྒྱ་དང་བཅུ་ལོན་པ་ན། འཇམ་པའི་དབྱངས་ཀྱི་
ཞལ་གཟིགས་ནས། ད་ནི་ཁྱོད་འདི་ནས་ལོ་བཅུ་ལས་འཚོ་ཐུབ་པ་མ་རེད། དེའི་རིང་ལ་
རང་གི་ཆོས་སྐོར་འདི་འཛིན་ཐུབ་པའི་སློབ་མ་ཞིག་འཚོལ་ད གོས་གསུངས་པ་ན། ཁོང་
རྫུ་འཕྲུལ་གྱིས་ཕྱོགས་ཐམས་ཅད་དུ་སོང་ནས་ཆོས་རྒྱུད་ཟབ་མོ་འདི་འཛིན་པའི་སློབ་མ་
བཙལ་ཀྱང་མ་རྙེད། སྐབས་ཤིག་ན་འདིའི་སྣོད་ལྡན་གྱི་སློབ་མ་ནི་མ་ཧེའི་རྫི་བོ་རྒས་ཤིང་
འཁོགས་པ་ཡིག་འབྲུ་ན་གཅིག་ཀྱང་མི་ཤེས་པ་ཞིག་ཡོད་པ་དེ་ཡིན་པར་གཟིག། ས། དེ་མ་
གཏོ གས་གཞན་ལ་ཆོས་བཀའ་འདི་གཏད་ཀྱང་འཛིན་མི་ཐུབ་གཟིགས་ནས། ཁོ་ཁྲིད་
ནས་བྲག་ཕུག་ཞིག་ཏུ་སོང་བ་དང་། འཇམ་དབྱངས་དཀར་བོའི་ཆོས་སྐོར་དེ་ལ་གཏད་པ་
རེད། རྗེ་བཙུན་འཇམ་པའི་དབྱངས་ཀྱིས་རྗེས་སུ་གནང་བ་སྦྱིན་པ་ལ་སོགས་པ་དེའི་
ཆོས་སྐོར་གྱི་རིམ་པ་ཐམས་ཅད་ཁོང་ལ་གནང་ནས་སྒྲུབ་ཏུ་བཅུག རྒད་པོ་དེ་ལོ་མཐོན་
པོར་སླེབས་ཡོད་ཀྱང་ཁོང་རང་གི་སྔོན་ལས་ཀྱིས་རིགས་སད། བླ་མ་དམ་པ་རྣམས་ཀྱི་
ཐུགས་རྗེ་དང་བྱིན་རླབས་ལ་བརྟེན་ནས་ཞག་བདུན་ན་རྗེས་བཙུན་གྱི་ཞལ་གཟིགས་ཤིང་
ཆོས་ཐམས་ཅད་རང་གྲོལ་དུ་ཤེས་པའི་མཁས་པ་ཆེན་པོར་གྱུར་ནས་ཆོས་དོན་ཧ་ཅང་
ཟབ་མོ་དག་ལ་རྩོད་པ་ཡང་མཛད། དེ་ནི་ཛེ་ཏཱ་རི་འཇམ་དཔལ་ཞི་ཁྲོའི་དཀྱིལ་འཁོར་དུ་
དབང་བསྐུར་ཏེ། གསང་མཚན་སྒེག་པའི་རྡོ་རྗེ་ཞེས་བཏགས། ནཱ་ལེན་རུ་རབ་ཏུ་བྱུང་
ནས་མཚན་མངོན་པར་བྱང་ཆུབ་པའི་སྐལ་བ་ཅན་དུ་བཏགས་ཤིང་། ནོར་བུ་གླིང་དུ་སྐུ་
འཁྲུངས་པས་ནོར་གླིང་བ་ཞེས་ཀྱང་གྲགས་སོ། །དེ་ནས་སྒེག་པའི་རྡོ་རྗེས་ནོར་བུ་གླིང་བ་
ཆུང་བ་ལ་བཤད། དེས་འབྱུང་གནས་སྦས་པ་ལ་གནང་། དེས་པཎྜི་ཏ་ཆེན་པོ་ཤཱཀྱ་ཤྲཱི་ལ་
ར་
394



བཀའ་སློབ་ཟིན་བྲིས་ཕྱོགས་བསྒྲིགས།
གནང་། ཁོང་བོད་དུ་ཁྲོ་ཕུ་ལོ་ཙཱ་བས་གདན་དྲངས་ནས། དབུས་ཀྱི་སྲིན་པོ་རི ར་དབྱར་
གནས་མཛད་པའི་དུས་སུ། བོད་རྣམས་ཀྱིས་རྒྱ་གར་གྱི་ཤེས་རབ་མ་གོ་ནས། ཁྲོ་ཕུ་ལོ་ཙཱ་
བས་བླ་མ་ལ་ཤེས་རབ་འཕེལ་བའི་གདམས་ངག་ཞུས་པས། པཎྜི་ཏའི་གསུང་གི་གདམས་
པ་ང་ལ་རྒྱ་མཚོ་ཙམ་ཡོད་པའི་ནང་ནས་གདམས་པ་ཁྱད་པར་ཅན་བཞི་ཡོད། བདེ་མཆོག་
དཀར་པོ་ལ་བརྟེན་ནས་བྱང་ཆུབ་སྒྲུབ་པ་དང་། འཇམ་དཔལ་དཀར་པོ་ལ་བརྟེན་ནས་བློ་
འཕེལ་བ་དང་། ཡང་དག་མེ་གཅིག་ཐོད་གཅིག་ལ་བརྟེན་ནས་རས་ཐུབ་པ་དང་། ཛམ་བྷ་
ལ་ནག་པོ་ལ་བརྟེན་ནས་ནོར་སྒྲུབ་པ་དང་བཞི་ལས། འདི་འཇམ་དཔལ་དཀར་པོའི་བློ་
འཕེལ་ཡིན་གསུངས་ནས་ཐམས་ཅད་ལ་གནང་། དེང་སང་འདིའི་རྒྱུད་པ་པཎ་ཆེན་མ་
ཏིའི་ལུགས་རེད། དེའི་ལུགས་ཀྱི་རྗེས་གནང་གཙོ་བོ་བླ་བྲང་གི་བླ་མ་སྐྱེས་བུ་དམ་པ་གོང
མ་ཚོ་དང་བདག་གི་བླ་མ་རྡོ་རྗེ་འཆང་སོགས་ཀྱིས་འདིའི་རྗེས་གནང་གི་རྗེས་ཆོག་དངུལ་
ཆུ་དྷརྨ་བྷ་དྲའི་གསུང་གི་སྟེང་ནས་གནང་གི་ཡོད། སྔོན་ཆད་ང་ཨ་རུ་ལ་སོང་དུས་སྐྱབས་
མགོན་༼ ཆད ཁོང་ལ་ཐུགས་རྩིས་ཅན་ད བྱིན་ཡིག་ལ་ཧ་ཅང་མཁས་པ། རྒྱ་གར་དུ་
དགའ་ལྡན་ཤར་རྩེའི་ལྷ་རམས་པ་ཚུལ་ཁྲིམས་རྒྱལ་མཚན་ཞུ་བ་ཞིག་གིས་ཨ་རུ་ན་དགོན་
པ་ཞིག་ཡོད་པ་དེའི་དགོན་བདག་བྱས་ནས་བསྡད་ཡོད་པ་དེས་ང་ལ་ཁོང་ཚོར་འཇམ་
དབྱངས་དཀར་བོའི་རྗེས་གནང་ཞིག་ཐོན་གསུངས། ང་ལ་དཔེ་ཆ་མེད་ཞུས་པ་ན་ཁོང་
གིས་དཔེ་ཆ་ཞིག་ཁྱེར་ཡོང་། དཔེ་ཆ་དེ་ནི་ཕལ་ཆེར་ཕ་བོང་ཁ་བས་མཛད་པ་ཡིན་སྙམ་
པ་ཞིག་འདུག གང་ལྟར་ལྷ་སའི་བླ་མ་ཞིག་གི་གསུང་ཡིན་པར་འདུག དཔེ་ཆ་ཅུང་རྒྱས་
པ་ཞིག་རེད། དེ་དང་དངུལ་ཆུའི་གསུང་གཉིས་བསྡུར་ན་རྒྱས་བསྡུས་ཀྱི་ཁྱད་པར་ལས་
དོན་གཅིག་པ ར་འ དུག རྒྱ་གར་དུ་ཡོངས་འཛིན་རྣམ་གཉིས་དང་རྒྱལ་བ་རིན་པོ་ཆེ་
སོགས་ཐམས་ཅད་ཀྱིས་འཇམ་དབྱངས་དཀར་བོའི་རྗེས་གནང་ཆོ་ག་དེའི་སྟེང་ནས་
གནང་གི་ཡོད་ཟེར། གང་ལྟར་སྐྱེས་བུ་དམ་པ་སྔོན་མ་ཧ་ཅང་མང་བོས་རྗེ་བཙུན་འཇམ་
པའི་དབྱངས་དཀར་བོ་འདི་བསྒྲུབས་ནས་དམ་པའི་ཆོས་ལ་རྟོགས་པ་བརྙེས་པ་དང་།
3j5



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཞུང་གདམས་ངག་དང་འདིའི་མན་ངག་སོགས་མང་བོ་མཛད་རབས་ཀྱི་ལོ་རྒྱུས་མང་
བོ་ཡོད་ལ། འདིའི་བརྒྱུད་པ་བསམ་གྱིས་མི་ཁྱབ་པ་རེད། དེས་ན་ཐོག་མར་སློབ་མ་ཁྱེད་
རང་རྣམས་ཀྱང་བླ་མ་དང་རྗེ་བཙུན་འཇམ་པའི་དབྱངས་ངོ་བོ་དབྱེར་མི་བྱེད་པར་མོས་ཏེ།
དེའི་རྗེས་གནང་གི་དོན་དུ་གསོལ་བ་འདེབས་ད གོས་པ་ཡིན་པས། ཞེས་རྗེས་ཆོག་བཀླགས་
པའོ། །
བར་མཚམས་ཀྱི་བཀའ་སློབ།
དོན་ལ་རྗེ་བཙུན་འཇམ་དབྱངས་ནི་རྒྱལ་བ་ཐམས་ཅད་ཀྱི་ཐུགས་མཁྱེན་པའི་ཡེ་ཤེས་
ལྷ་སྐུ་བཞིན་ལག་གི་རྣམ་པར་ཤར་བ་རེད་མོད། དེ་ཡང་སྐུའི་རྣམ་པ་སྟོན་ཚུལ་གྱིས་འཇམ་
དབྱངས་དམར་སེར། འཇམ་དབྱངས་དཀར་པོ། འཇམ་དབྱངས་ནག་པོ་ཟེར་བ་སོགས་
རིགས་མི་གཅིག་པ་མང་བོ་ཞིག་ཡོད། ལྷག་པར་འཇམ་དབྱངས་དཀར་བོ་འདི་སྒྲུབ་ན་ཤེས་
རབ་ཁྱད་པར་ཅན་ཐོབ་པ་མ་ཟད། རྒྱུད་ལ་བྱམས་སྙིང་རྗེ་སོགས་སྐྱེད་པ་དང་མི་བརྗེད་
པའི་གཟུངས་ཐོབ་པ་སོགས་འཇམ་པའི་དབྱངས་གཞན་ལས་ཀྱང་ཁྱད་པར་དུ་འཕགས་
པ་ཡིན།
དགོན་པ་འདི་ལ་མཚོན་ན་འཇམ་དབྱངས་སྨྲ་སེང་གླིང་ཞེས་དང་བོ་འཇམ་དཔལ་
སྨྲ་བའི་སེང་གེ་ཞིག་ས་འོག་ནས་བུད་པས་མཚན་ཡང་འཇམ་དབྱངས་སྨྲ་སེང་གླིང་ཞེས་
བཏགས་པ་རེད། བླ་མ་སྐྱེས་བུ་དམ་པ་གོང་མ་རྣམས་རྗེ་བཙུན་འཇམ་པའི་དབྱངས་ཀྱི་
རྣམ་སྤྲུལ་ཤ་སྟག་ཡིན་ཞིང་བླ་མ་གོང་མ་ཚོས་བྱིན་གྱིས་བརླབས་པའི་གནས་ཁྱད་པར་ཅན་
རེད། དེས་ན་དེ་རིང་གྲྭ་ཚང་རིན་པོ་ཆེ་དང་ལྷན་གཅིག་ཏུ་འཇམ་དཔལ་མཚན་བརྗོད་
གསུངས་ན། ཁྱེད་རྣམ་པ་ཚོའི་ཐུགས་རྒྱུད་ལ་བྱིན་རླབས་ཞུགས་རྒྱུ་རེད་བསམས་ནས་
བཏོན་པ་ཡིན། ཆོ་གའི་ངོས་སུ་བཤད་པ་ལྟར་ན་སློབ་མ་ཚོ་ལ་འདིའི་རྫོགས་པའི་སངས་
རྒྱས་ཀུན་གྱིས་བཤད་ཅེས་པའི་བར་དུ་ཀློག་རྒྱུ་གསུངས་འདུག དེ་རིང་ཐམས་ཅད་པོས་
396



བཀའ་སློབ་ཟིན་བྲིས་ཕྱོགས་བསྒྲིགས།
ལྷན་གཅིག་ཏུ་གསུངས་པ་ལ་རྟེན་འབྲེལ་གྱི་གནད་ཚང་རྒྱུ་ཞིག་ཡོད་པ་རེད་སྙམ་ཡོད།
འདིའི་འཕྲོ་ནས་ད་རུང་འཇམ་དབྱངས་བླ་མ་བསྟན་པའི་སྒྲོན་མེས་མཛད་པའི་རྗེའི་བསྟོད་
འགྲེལ་ཆེན་མོའི་བཤད་ལུང་ལྟ་བུ་ཞིག་འབུལ་དགོས་པས། དེའི་སྔོན་དུ་འདིའི་རྗེས་གནང་
ཞིག་ཕུལ་ན་རྟེན་འབྲེལ་གྱི་གནད་ཚང་རྒྱུ་ཞིག་ཡོད་རྒྱུ་རེད་སྙམ་ནས་འཇམ་དབྱངས་ཀྱི་
རྗེས་གནང་ཞུ་བ་བོ་རྣམས་ལ་དེ་རིང་འདོན་ཞེས་དེ་རིང་བར་དུ་འཇོག་པའི་རྒྱུ་མཚན་དེ་
ཡིན། དགོན་པ་འདི་ལ་མཚོན་ན་ཡོངས་གྲགས་སུ་ཨ་མཆོག་མཚན་ཉིད་དགོན་ཞེས་བཀའ་
པོ་ཏི་ལྔའི་མཚན་ཉིད་ཀྱི་བྱ་བ་འདི་གཙོ་བོ་ཡིན་པས་མིང་ཡང་དེ་ལྟར་ཐོགས་ཡོད། དེས་
ན་བཀའ་པོད་ཏི་ལྔ་ལ་འཆད་ཉན་བྱེད་དགོས་ན་རྗེས་བཙུན་འཇམ་པའི་དབྱངས་ཡི་དམ་
གྱི་ལྷར་མ་བསྟེན་ན་ཤེས་རབ་ཁྱད་པར་ཅན་རྒྱུད་ལ་སྐྱེ་རྒྱུ་དཀའ་མོ་རེད། ཤེས་རབ་ཁྱད་
པར་ཅན་རྒྱུད་ལ་མ་སྐྱེས་ན་གཞུང་དོན་མཐར་ཕྱིན་པ་རྟོགས་མི་ཐུབ་པས། དེ་རིང་རྟེན་
འབྲེལ་སྒྲིག་པའི་ཚུལ་ཡིན། ཞེས་གསུངས་སོ། །
397



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །མཛོད་དགེ་བྱམས་མེ་ལ་ཚེ་དབང་གནང་སྐབས་ཀྱི་
བཀའ་སློབ་བཞུགས་སོ། །
འོ་ལགས་སོ། སློབ་དཔོན་སངས་རྒྱས་ཡེ་ཤེས་ཞབས་ཀྱིས་ དལ་འབྱོར་འདི་ནི་ཤིན་ཏུ་
གཡོ་བ་དང་། །འཇིག་རྟེན་སྐྱེ་བོ་དམ་པ་འཕྲད་རྙེད་དཀའ། །དེ་བས་ཤེས་རབ་བྱ་བ་ལ་གཞོལ་
བའི། །ཡིད་ལ་བྱེད་པའི་མཆོག་དེ་བསྒྲུབ་པར་བྱ། །ཞེས་གསུངས་པ་བཞིན། གྲོགས་མཚན་
ལྡན་དགེ་བའི་བཤེས་གཉེན་གྱི་མགོན་གྱིས་ཟིན་པ་ནི་ཤིན་ཏུ་ནས་ཀྱང་དཀོན་པ་ཡིན་པས།
ད་རེས་རྒྱལ་བའི་བསྟན་པ་དང་མཇལ། གྲོགས་མཚན་ལྡན་དགེ་བའི་བཤེས་གཉེན་གྱི་
མགོན་གྱིས་ཟིན་པའི་སྐབས་འདིར་དམ་པའི་ཆོས་རྣམ་པར་དག་པ་ཞིག་བསྒྲུབ་དགོས་ལ་
དེ་ཡང་མ་སེམས་ཅན་ཐམས་ཅད་ཀྱི་དོན་དུ་ཐོབ་བྱ་བླ་ན་མ་མཆིས་པ་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་འཐོབ་པར་བྱ། དེའི་ཆེད་ལུས་ཡུན་དུ་
འཚོ་བའི་ཕྱིར་དམ་པའི་ཆོས་ཟབ་མོ་འདི་ལྟ་བུ་གསན་པར་བྱའོ་སྙམ་དུ་བསམ་པ་བྱང་ཆུབ་
མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་དགོས། གསན་བྱ་དམ་པའི་ཆོས་
ནི་མ་གཅིག་གྲུབ་པའི་རྒྱལ་མོ་ནས་བརྒྱུད་པའི་ཚེ་དཔག་མེད་ལྷ་གཅིག་བུམ་གཅིག་གི་ཚེ་
དབང་ཟབ་མོ་འབུལ་བ་སྐབས་སུ་བབས་པ་ཡིན་ལ། སྤྱིར་རང་ཅག་རྣམས་ཀྱི་ཟག་བཅས་
ཉེར་ལེན་གྱི་ཕུང་བོ་འདི་སྤང་དགོས་པ་རེད་མོད་དེ། འོན་ཀྱང་། དམ་པའི་ཆོས་ཟབ་མོ་
སྒྲུབ་པ་ལ་མེད་དུ་མི་རུང་བ་ཡིན་པས། སློབ་དཔོན་དབྱིག་གི་གཉེན་པོས་ཀྱང་། ལུས་ནི་དགྲ་
ལྟར་མཐོང་མོད་ཀྱང་། ། དེ་ལྟ་ན་ཡང་དེ་སྲུང་བྱ། །ཁྲིམས་ལྡན་ཡུན་རིང་འཚོ་བ་ནི། །དེ་
ལས་བསོད་ནམས་ཆེན་པོ་བྱེད། །ཅེས་གསུངས་པ་ལྟར། དམ་པའི་ཆོས་ཟབ་མོ་སྒྲུབ་པའི་
.
398



བཀའ་སློབ་ཟིན་བྲིས་ཕྱོགས་བསྒྲིགས།
ཆེད་དུ་ཚེ་རིང་བའི་ཐབས་ལ་འབད་དགོས། ཚེ་རིང་བའི་ཐབས་ལ་འདུལ་བ་ལུང་སོགས་
སུ་ གང་ཕྱིར་འདི་ནི་ཡིད་འོང་བ། །སྲོག་ལས་གཞན་པ་ཡོད་མ་ཡིན། །བརྩེ་མེད་འཆི་བའི་
འཇིགས་པ་ལས། །ཐར་བའི་ཐབས་ནི་ཀུན་ཏུ་དཔྱད། །དེ་བས་མྱུར་དུ་ཐབས་མང་བོས། །
འཆི་བ་བསླུ་བ་རྣམ་པར་བརྟག །ཅེས་གསུངས་པ་ལྟར། རང་ཅག་འཛམ་བུ་གླིང་བ་འདི་ལ་
ལས་ད་ལྟ་བྱས་པ་ད་ལྟ་སྨིན་པ་ཡིན་པས། ང་ཚོས་སྡིག་སྤྱོད་སྣ་ཚོགས་པ་བྱས། ལྷག་པར་
སེམས་ཅད་ཉེས་མེད་སྐམ་ལུག་སོགས་ཀྱི་སྲོག་མང་བོ་བཅད་ན་ཚེ་རིང་རྒྱུ་ཧ་ཅང་དཀའ་
མོ་རེད། དེ་ལྟར་མི་བྱེད་པར་རི་རྒྱ་ཀླུང་རྒྱ་སྡོམ་པ་སོགས་སྲོག་བླུ་ཚེ་ཐར་བྱས་ན་ཚེ་རིང་
བའི་ཐབས་རྨད་དུ་བྱུང་བ་རེད། དེའི་སྟེང་དུ་གསང་སྔགས་རྡོ་རྗེ་ཐེག་པ་ལས། ལྷ་སྔགས་
ཏིང་ངེ་འཛིན་དང་། དབང་དང་སྦྱིན་སྲེག འཕྲུལ་འཁོར་ལ་སོགས་ཀྱི་སྒོ་ནས་ཚེ་བསྲིང་
བའི་ཐབས་མང་དུ་གསུངས་ཡོད་པ་རེད། ལྷག་པར་དུ་ང་ཚོ་ལ་མཚོན་ན། གསོད་སར་ཁྲིད་
པ་ལེགས་བཏང་དང་། །དེ་བཞིན་སྲོག་གི་ཕན་གདགས་ཤིང་། །སྲོག་ཆགས་འཚེ་བ་ལས་
ལྡོག་པ། །ཚེ་རིང་བ་ནི་ཐུབ་པར་འགྱུར། །ཞེས་གསུངས་པ་ལྟར། རང་གི་ཚེ་བསྲིང་དགོས་ན་
གཞན་གྱི་སྲོག་བླུ་ལ་སོགས་བྱེད་དགོས་པ་ལ། དེ་ལས་ལྡོག་ཏེ་གྱོད་ཁ་མཆུ་འཐབ་རྩོད་
འཁྲུག་ལོང་བྱས་ན་ཚེ་བསྲིང་རྒྱུ་དཀའ་མོ་རེད། དེའི་སྟབས་སྲོག་བླུ་ཚེ་ཐར་བྱེད་པ་སོགས་
ཧ་ཅང་གལ་ཆེ། ད་རེས་སྐབས་སུ་བབས་པ་ནི་མ་གཅིག་གྲུབ་པའི་རྒྱལ་མོ་ནས་བརྒྱུད་པའི་
ཚེ་དཔག་མེད་ལྷ་གཅིག་བུམ་གཅིག་གི་ཚེ་དབང་ཟབ་མོ་འབུལ་བ་སྐབས་སུ་བབས་པ་ཡིན།
དེ་ལ་ཆོས་ཁུངས་བཙུན་པར་བསྟན་པའི་ཕྱིར་དུ་སྔོན་གྱི་སྐྱེས་བུ་དམ་པ་རྣམས་ཀྱི་ལོ་རྒྱུས་
རེ་གསུང་རྒྱུའི་ཕྱག་སྲོལ་ཡོད་པ་བཞིན་ད་རེས་ཀྱང་ཚེ་དཔག་མེད་ལྷ་གཅིག་བུམ་གཅིག་གི་
ལོ་རྒྱུས་ཅུང་ཙམ་ཞུ་བ་ལ།
དེ་ཡང་གདམས་ངག་ཁྱད་པར་ཅན་འདི་བོད་ཡུལ་དུ་སྤྱན་འདྲེན་པ་བོ་ནི། རྗེ་བཙུན་
མི་ལ་རས་པ་ལ་སྲས་ཆེན་གཉིས་ཏེ། ཉི་མ་ལྟ་བུའི་སྒམ་པོ་བ་དང་ཟླ་བ་ལྟ་བུའི་རས་ཆུང་བ་
ཞེས་པའི་ནང་གི་རས་ཆུང་རྡོ་རྗེ་གྲགས་པ་ཡིན། ཁོང་རྒྱ་གར་དུ་ལན་གསུམ་སོང་བ་ལས།
Iར།
399



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་བོ་ཁོང་བྱིས་པའི་དུས་ས་བདག་གི་ནད་ཀྱིས་ཟིན་པ་ཨ་ཙ་ར་ཞིག་གིས་མཐོང་ནས་
འདི་ལྟ་བུའི་གཞོན་ནུ་ལུས་མཛེས་པ་ཞིག་ལ་མཛེ་བྱུང་བ་སྙིང་རྗེ་སྙམ་ནས་ཁྱེད་རང་ངས་
ཁྲིད་དེ་རྒྱ་གར་དུ་འགྲོ་དང་ནད་འདི་ལས་ཐར་བའི་ཐབས་ཡོད་གསུངས་ནས་ཁྲིད་དེ་རྒྱ་
གར་དུ་སོང་། དེར་བླ་མ་ཝ་ལ་ཙནྡྲ་ལས་ཕྱག་རྡོར་གཏུམ་ཁྱུང་གི་གདམས་པ་གསན་ཞིང་
བསྒྲུབས་པས་མཛེ་ནད་ལས་གྲོལ། སྐུ་ལུས་སྔར་བཞིན་མཛེས་པར་གྱུར། བར་དུ་བླ་མ་དེ་ལ་
བཀའ་དྲིན་གསབ་ཕྱིར་ཕྱག་ཏུ་ནོར་རྫས་རྙེད་ཚད་གསེར་དུ་བརྗེས་ནས་གསེར་འབུལ་
བར་རྒྱ་གར་དུ་སོང་། ཐ་མའི་སྐབས་སུ་རྗེ་བཙུན་མི་ལ་རིན་པོ་ཆེས་གསུང་གིས་བསྐུལ་ཏེ།
རྒྱ་གར་དུ་ལུས་མེད་མཁའ་འགྲོའི་ཆོས་སྐོར་ཞུ་བ་ལ་བྱོན་ནས་བླ་མ་ཏི་ཕུ་གསང་སྔགས་
སྡོང་བོའི་དྲུང་དུ་ཆོས་གསན་བཞིན་བཞུགས་ཡོད་པ་ལ། ཉིན་གཅིག་བླ་མའི་ཞལ་ནས། བུ་
རས་ཆུང་བ་ཁྱོད་གྲོང་ཁྱེར་ཕ་རོལ་དགེ་བ་ཞེས་བྱ་བའི་ཚོང་འདུས་ཀྱི་ལྟད་མོ་ལ་སོང་ཞིག་
གསུངས་པ་ལྟར་དེར་བྱོན་པར། དེ་ན་ཨ་མོ་གྷ་བཛྲ་ཞེས་བྱ་བའི་རྣལ་འབྱོར་བ་ཤ་རྩ་སྔོ་
ཞིང་མིག་དམར་བ། རལ་བའི་ཐོར་ཅོག་བཅིངས་པ་རི་དྭགས་ཀྲིཥྛ་ས་རའི་པགས་པ་ཕྲག་
པར་བཀལ་བ། རྭའི་དུང་འབུད་པ་ཞིག་འདུག་པ་དེས། རས་ཆུང་བ་ལ་སྤྱན་འབུར་ཚུགས་
སུ་ཚེ་རབ་ཞིག་གཟིགས་ནས། རྣལ་འབྱོར་བ་བློ་གྲོས་ཆེ་ལ་སྐྱེ་གཟུགས་བཟང་བ་ཞིག་འདུག་
སྟེ། ཟླ་བ་བདུན་གྱི་ཚེ་ལས་མི་འདུག་གསུངས་ནས་ག་ཤེད་ཅིག་ཏུ་བྱོན་སོང་བ་དང་། རས་
ཆུང་བ་ཤིན་ཏུ་འཇིགས་ཤིང་སྐྲག་པ་ཞིག་བྱུང་ནས་མྱུར་བར་བླ་མའི་དྲུང་དུ་བྱོན་ཏེ་རྒྱུ་
མཚན་རྣམས་ཞིབ་ཏུ་ཞུས་ཚེ། བུ་ཁྱོད་ཚེ་དེ་ལས་མེད་པ་ངས་ཀྱང་ཤེས་ཏེ་ཡིད་ཆེས་པའི་
ཕྱིར་ཁྱོད་དེར་བཏང་བ་ཡིན། ཁྱོད་དེ་ཙམ་དུ་འཇིགས་མི་དགོས། ངེད་ཀྱི་གནས་འདི་དང་
ཐག་མི་རིང་བ་ཞིག་ན། མ་ཅིག་གྲུབ་པའི་རྒྱལ་མོ་ཞེས་བྱ་བ་རྗེ་བཙུན་མ་ཀུ་རུ་ཀུ་ལླེའི་གྲུབ་
པ་ཐོབ་པ་ཞིག་ཡོད། མ་ཅིག་ཁོང་ལ་རྗེ་བཙུན་མ་ཀུ་རུ་ཀུ་ལླེས་ལུང་བསྟན་ཏེ། ཁྱོད་ཀྱི་ཡིད་
དམ་གྱི་ལྷ་ཚེ་དཔག་མེད་ཡིན་པས་དེ་ལ་གསོལ་བ་ཐོབ་གསུངས་པ་ལྟར། ཚེ་དཔག་མེད་ཀྱི་
སྒྲུབ་པ་མཛད་པས། ཚེ་དཔག་མེད་ཀྱི་ཞལ་མཐོང་ཞིང་དངོས་སུ་དབང་བསྐུར་གདམས་པ་
4(0)



བཀའ་སློབ་ཟིན་བྲིས་ཕྱོགས་བསྒྲིགས་
གནང་བ་ལ་བརྟེན་ནས་འཆི་མེད་ཚེའི་རིག་འཛིན་བརྙེས་ཏེ། ད་ལྟ་དགུང་གྲངས་སུམ་བརྒྱ་
དང་བདུན་བཞེས་ཀྱང་ལོ་དྲུག་བཅུ་ལོན་པའི་ཚོད་ཅན་སྐུ་མདོག་དཀར་ལ་དམར་བའི་
མདངས་ཆགས་པའི་རྣལ་འབྱོར་གྱི་དབང་ཕྱུག་མ་ཞིག་རྡོ་རྗེ་གདན་གྱི་བྱང་ཕྱོགས་ཙནྡྲ་དེ་
བའི་ནགས་ཁྲོད་ན་བཞུགས་ཡོད། ཁྱེད་དེའི་དྲུང་དུ་སོང་ལ་ཚེ་བསྲིང་བའི་གདམས་པ་
ཞུས་ཤིག ཅེས་གསུངས་པ་ལྟར། རས་ཆུང་བས་གསེར་སྲང་བཞི་ཡོད་པ་ཁྱེར་ཏེ་མ་ཅིག་གི་
དྲུང་དུ་བྱོན། གསེར་སྲང་གང་ལ་ཚོགས་འཁོར་གྱི་རྐྱེན་བྱས། གསེར་སྲང་གསུམ་ཙམ་མཎྜལ་
ཕུལ་ཏེ། འདིའི་དབང་དང་གདམས་ངག་རྣམས་རྫོགས་པར་གསན་ཏེ་ཉམས་སུ་བླངས་
པས། མནལ་ལམ་དུ་ལྕགས་ཀྱི་སྲོག་རྩ་ཆེན་པོ་བཙུགས་པ་རྨིས་ཤིང་བར་ཆད་ལས་གྲོལ།
སྔར་དགུང་ལོ་བཞི་བཅུ་བཞེས་པའི་སྟེང་དུ་བཞི་བཅུ་རྩ་བཞི་བསྲིངས་ཏེ་བརྒྱད་ཅུ་གྱ་
བཞིའི་བར་དུ་ཐུབ་པའི་ལུང་བསྟན་ཐོབ། སླར་བླ་མའི་དྲུང་དུ་བྱོན་པས། བླ་མའི་ཞལ་ནས་
གདམས་པ་དེ་རྣམས་ངས་ཀྱང་ཤེས་ཏེ། འོན་ཀྱང་གྲུབ་པའི་རྒྱལ་མོ་དེ་ཚེའི་རིག་འཛིན་
བརྙེས་པའི་རྣལ་འབྱོར་མ་ཡིན་པ་དང་ཡིད་ཆེས་པའི་གནས་ཡིན་པས་ཁྱོད་དེར་བཏང་བ་
ཡིན། ངས་ཀྱང་ཚར་གཅིག་བྱ་ཡི་གསུངས་ནས་སྔར་གྱི་གདམས་པ་རྣམས་ཚར་གཅིག་རྫོགས་
པར་གནང་། དེ་ནས་སླར་བོད་དུ་བྱོན། རྗེ་མི་ལ་དང་མཇལ་བའི་དུས་སུ། སྔར་བོད་དུ་མ་
གྲགས་པའི་ཟབ་ཆོས་ཁྱད་པར་ཅན་ཞིག་ང་ལ་སྐྱེས་སུ་ཕུལ་ཅིག ཅེས་བཀའ་བསྩལ་བ་
བཞིན། བླ་མའི་བཀའ་མ་ཆོག་པར་འདིའི་ཆོས་སྐོར་རྣམས་མཎྜལ་གྱི་ཚུལ་དུ་རྗེ་བཙུན་ལ་
ཕུལ། རྗེ་མི་ལས་མཉམ་མེད་སྒམ་པོ་བ་ལ་གནང་། །
དེ་ནས་བཟུང་སྟེ་རྩ་བའི་བླ་མའི་བར་དུ་བརྒྱུད་པའི་རིམ་པ་ཟམ་མ་ཆད་པར་བརྒྱུད་
པ་དང་། བདག་གིས་བླ་མ་དམ་པ་དུ་མའི་མདུན་ནས་ཐོབ་པ་ཡིན། བདག་ཆུང་ངུའི་དུས་སུ་
ཨ་མཆོག་རྡོ་རྗེ་འཆང་རྗེ་འཇམ་དབྱངས་མཁྱེན་རབ་རྒྱ་མཚོའི་མདུན་ནས་ཐེངས་ཁ་ཤས་
སུ་ཐོབ། དེ་ནས་ཁྱབ་བདག་རྡོ་རྗེ་འཆང་དང་དབྱེར་མ་མཆིས་པ་རྗེ་འཇིགས་མེད་འཕྲིན་
ལས་རྒྱ་མཚོའི་མདུན་ནས་ཡང་ཐེངས་ཁ་ཤས་ལ་ཐོབ། རྗེས་སུ་ཀུན་མཁྱེན་འཇམ་དབྱངས་
401



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བཞད་པ་སྐུ་འཕྲེང་ལྔ་བ་ཆེན་པོ་རྗེ་བཙུན་བློ་བཟང་འཇམ་དབྱངས་ཡེ་ཤེས་བསྟན་པའི་
རྒྱལ་མཚན་དཔལ་བཟང་བོའི་མདུན་ནས་ཀྱང་ལན་ཁ་ཤས་སུ་ཐོབ། དེའི་རྗེས་སུ་ཐམས་
ཅད་མཁྱེན་པ་པཎ་ཆེན་སྐུ་འཕྲེང་བཅུ་བ་མཆོག་གི་མདུན་ནས་ལན་གཅིག་ཐོབ་པ་ཡིན།
དེ་ལྟར་བདག་གིས་བླ་མ་དམ་པ་དུ་མའི་མདུན་ནས་ཐོབ་པའི་མ་ཅིག་གྲུབ་པའི་རྒྱལ་མོ་
ལས་བརྒྱུད་པའི་ཚེ་དཔག་མེད་ལྷ་གཅིག་བུམ་གཅིག་གི་ཚེ་དབང་ཟབ་མོ་འབུལ་བ་ལ།
ཐོག་མར་གནས་ཁང་འདི་ཉིད་ཀྱང་ཐ་མལ་གྱི་རྣམ་པ་ཅན་མ་ཡིན་པར་རྒྱལ་བ་ཚེ་དཔག་
མེད་ཀྱི་ཡེ་ཤེས་རང་སྣང་ལས་གྲུབ་པའི་ཐར་བ་ཆེན་པོའི་གཞལ་མེད་ཁང་དངོས་ཡིན་སྙམ་
པ་དང་། མདུན་ན་གནས་པའི་ཚེ་བུམ་འདི་ཉིད་ཀྱང་རྨ་བྱས་བཏེགས་པའི་རིན་པོ་ཆེའི་
ཁྲིའི་སྟེང་དུ་སྣ་ཚོགས་པདྨ་དང་ཟླ་བའི་གདན་ལ་རིན་པོ་ཆེའི་བུམ་པ་དམར་པོ་ལྟོ་བ་ཆེ་
བ། མགྲིན་པ་རིང་བ། མཆུ་འཆང་བ། དར་སྣ་ཚོགས་ཀྱི་ན་བཟས་བཀླུབས་པ། ཞེས་དང་།
དེ་འདྲའི་ཚེ་དཔག་ཏུ་མེད་པ་ཞིག་དངོས་སུ་མཐོང་བྱུང་སྙམ་པ་དང་། བླ་མའང་རྒྱལ་བ་
ཚེ་དཔག་མེད་དངོས་ཡིན་སྙམ་པའི་མོས་པ་མཛད་དེ། དེ་དག་གི་སྟེང་གི་ནམ་མཁར་རྒྱལ་
བ་ཚེ་དཔག་མེད་ལ་ཚེ་དབང་བརྒྱུད་པའི་བླ་མ་རྣམས་དང་གཞན་ཡང་བླ་མ་ཡི་དམ།
སངས་རྒྱས་བྱང་སེམས། དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཀྱིས་བསྐོར་བ་
སྤྲིན་གྱི་ཕུང་བོ་ཆེན་པོ་འཁྲིགས་པ་བཞིན་དུ་མངོན་སུམ་དུ་ཁྲ་ལམ་མེར་བཞུགས་པའི་སྤྱན་
སྔར་དཀོན་མཆོག་གསུམ་ལ་སྐྱབས་སུ་འགྲོ་ཞིང་སྨོན་འཇུག་བྱང་ཆུབ་མཆོག་ཏུ་སེམས་
བསྐྱེད་དེ་རྒྱལ་སྲས་ཀྱི་སྡོམ་པ་བཟུང་བ་ལ། བྱང་ཆུབ་མ་ཐོབ་ཀྱི་བར་དུ་ཚུལ་བཞིན་དུ་བསྲུང་
བར་བྱའོ་སྙམ་པའི་སྒོ་ནས་འདིའི་རྗེས་ཟློས་མཛད་པའོ། །ཞེས་གསུངས་སོ། །
42



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་བྱམས་མེ་ནས་རིགས་གསུམ་སྤྱི་སྒྲུབ་ཀྱི་
རྗེས་གནང་སྐབས་ཀྱི་བཀའ་སློབ་
བཞུགས་སོ། །
རྣམ་ཐར་ད པག་ལྗོན་ལས། ང གུང་ལོ་རེ་བཞི་བ་སྦྲུལ་ལོ་ཧོར་ཟླ་ལྔ་བའི་ཚེས་བཅུ་གཅིག་ཉིན་བྱམས་མེ་འབྲས་
སྤུངས་དགོན་དུ་ཕེབས་ནས། དྲུག་པའི་ཚེས་བཞིར་འདུ་ཁང་གི་འགྲུབ་སྟོན་གནང་ཞིང་། བཅུ་གཅིག་ནས་འཇིགས་
བྱེད་ལྷ་བཅུ་གསུམ་མ། དཔའ་གཅིག་གཉིས་ཀྱི་དབང་སྟ་གོན་དང་བཅས་པ་དང་། རིགས་གསུམ་སྤྱི་སྒྲུབ་ཀྱི་རྗེས་
གནང་། ཉིད་ཀྱིས་མཛད་པའི་རང་གི་ཡོངས་འཛིན་རིན་པོ་ཆེའི་གསོལ་འདེབས་གདུང་འབོད་ཀྱི་ལུང་ཡང་བསྩལ།
ཞེས་གསུངས་པ་ལྟར་དེའི་སྐབས་ཀྱི་རིགས་གསུམ་སྤྱི་སྒྲུབ་གནང་སྐབས་ཀྱི་བཀའ་སློབ་སྒྲ་ཐག་ལག་འབྱོར་བྱུང་བ་
ཟིན་བྲིས་སུ་བ ཏབ་པ་གཤམ་གསལ།
ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་རིགས་གསུམ་གཅིག་ཏུ་འདུས་
པའི་བདག་ཉིད་ཅན་དུ་གཟིགས་ཏེ། རིགས་གསུམ་སྤྱི་སྒྲུབ་ཀྱི་རྗེས་སུ་གནང་བ་སྦྱིན་པ་
ལ་ཐོག་མར་རང་གཞན་སྐྱེ་འཕགས་ཡོངས་ཀྱི་ལུས་ལོངས་སྤྱོད་དུས་གསུམ་བསགས་
པའི་དགེ་ཚོགས་འབྲས་བུ་དང་བཅས་པ་ལྟོས་པ་མེད་པར་འབུལ་སྙམ་པ་མཛོད་ལ་མཎྜལ་
འབུལ་བར་ཞུ།
རྒྱལ་སྲས་ཆེན་པོ་ཞི་བ་ལྷའི་ཞལ་ནས། མེ་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་
ཆེ་ལས་སྒྲོལ། །གྲུ་འདི་ཕྱིས་སུ་རྙེད་དཀའ་བས། །རྨོངས་པ་དུས་འདིར་གཉིད་མ་ལོག །ཅེས་
གསུངས་པ་ལྟར། ད་རེས་རང་ཅག་རྣམས་ཀྱི་ལག་ཏུ་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོ་འདི་ལས་ཕ་རོལ་ཏུ་བགྲོད་པར་བྱེད་པའི་གྲུ་གཟིངས་ལྟ་བུ། དམ་པའི་ཆོས་སྒྲུབ་པའི་ཆ་
403



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྐྱེན་མ་ཚང་བ་མེད་པ། དལ་བ་བརྒྱད་དང་འབྱོར་བ་བཅུ་ཚང་བའི་རྟེན་བཟང་བོ་ཁྱད་
པར་ཅན་ལག་རྩེར་སོན་པའི་སྐབས་འདིར། ཉོན་མོངས་དུག་གསུམ་གྱི་དབང་དུ་སོང་སྟེ་
གཉིད་ལོག་པ་ལྟ་བུ་མ་བྱེད་པར། ངེས་པར་ཚེ་ཕྱི་མ་ཕན་ཆད་ཀྱི་དོན་ཞིག་བསྒྲུབས་ཏེ་ཐར་
བའི་ལམ་སྣེ་ཟིན་པ་ཞིག་བྱེད་དགོས། དེ་ལ་ཡང་ཚང་མས་ཐར་བའི་ལམ་སྣེ་ཟིན་པ་ཞིག་
ཟེར་ན་དཀའ་མོ་ཡིན་རྒྱུ་རེད་དེ། གང་ལྟར་དལ་འབྱོར་གྱི་ཨང་ག་མ་འཁྲུགས་པ་ཞིག་ཡོང་
ཐབས་སུ་ཚེ་ཕྱི་མ་རྣམས་སུ་དལ་འབྱོར་གྱི་རྟེན་བཟང་བོ་རིམ་པར་བརྒྱུད་དེ་མཚན་ལྡན་
དགེ་བའི་བཤེས་གཉེན་གྱི་མགོན་གྱིས་ཟིན། དེའི་གསུང་གི་སྙིང་བོ་ཉམས་སུ་བླངས་པ་ལ་
བརྟེན་ནས་ཐར་བའི་ལམ་སྣ་ཟིན་པ་ཞིག་ངེས་པར་བྱེད་དགོས། དེ་ཡང་ཆོས་གང་དང་
གང་ཡིན་ན་ཡང་ཐོག་མར་བསམ་པ་རྣམ་པར་དག་པའི་རྩིས་ཟིན་པ་ཞིག་བྱེད་དགོས་པས།
མ་སེམས་ཅན་ཐམས་ཅད་ཀྱི་དོན་དུ་ཐོབ་བྱ་བླ་ན་མ་མཆིས་པ་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་
བུ་གསན་སྙམ་དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་
གསན་པར་ཞུ། གསན་བྱ་དམ་པའི་ཆོས་ནི་རང་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་
སྐལ་རི་བོ་དགེ་ལྡན་པའི་བསྟན་པའི་བདག་པོ། རྒྱལ་བ་བློ་བཟང་གྲགས་པ་རིགས་གསུམ་
གཅིག་ཏུ་འདུས་པའི་བདག་ཉིད་དུ་མོས་ཏེ་གསོལ་བ་འདེབས་པའི་ཚིག་རིགས་གསུམ་སྤྱི་
སྒྲུབ་ཅེས་པ་འདིའི་གནང་བ་སྦྱིན་པ་སྐབས་སུ་བབས་པ་ཡིན། སྤྱིར་ན་རིགས་གསུམ་སྤྱི་
སྒྲུབ་འདིའི་འབྱུང་ཁུངས་བཤད་ན། འདི་དགེ་ལྡན་སྤྲུལ་བའི་གླེགས་བམ་ལས་བྱུང་བ་ཡིན་
པས་རྗེ་བཙུན་འཇམ་པའི་དབྱངས་ཀྱིས་དངོས་སུ་རྗེ་ཐམས་ཅད་མཁྱེན་པ་ལ་གསུངས་པ་
རེད། དགེ་ལྡན་སྤྲུལ་བའི་གླེགས་བམ་ཞེས་པ་གཙོ་བོ་རྗེ་ཐམས་ཅད་མཁྱེན་པའི་ཆོས་སྐོར་
གྱི་རིམ་པ་ནང་དུ་མ་འདུས་པ་མེད་ལ། སྔོན་ཆད་དབེན་ས་བ་བློ་བཟང་དོན་འགྲུབ་ཀྱི་ཕྱག་
ཏུ་འབྱོར་བ་རེད་ཅེས་བཤད་སྲོལ་ཡོད་པར་བདག་གི་དགེ་རྒན་ཐུགས་རྗེ་ཅན་གྱིས་གསུངས།
དེ་ནི་སྤྲུལ་བའི་གླེགས་བམ་ཡིན་པས་བཙལ་རྒྱུ་མི་རྙེད་ལ་སྐལ་བ་དང་མ་ལྡན་ན་མཇལ་ཡང་
404



བཀའ་སློབ་ཟིན་བྲིས་ཕྱོགས་བསྒྲིགས།
མི་ཐུབ། དབེན་ས་བའི་ཕྱག་ཏུ་འབྱོར་བའི་དགེ་ལྡན་སྤྲུལ་བའི་གླེགས་བམ་དེ་པཎ་ཆེན་
ཐམས་ཅད་མཁྱེན་པ་ཁོང་གི་ཕྱག་དཔེའི་མཛོད་ན་ཡོད་ཟེར་ཀྱང་ཁ་ཡིག་དང་ཨང་གྲངས་
ལ་སོགས་བྲིས་པ་མེད་པས་མི་ཤེས་ལ། མཚམས་རེར་ལག་ཏུ་རྙེད་ཀྱང་མཚམས་རེར་ལག་
ཏུ་མི་རྙེད་པ་ཞིག་ཡིན་ཞེས་གསུངས་རྒྱུན་ཡོད། གང་ལྟར་རིགས་གསུམ་སྤྱི་སྒྲུབ་འདི་དགེ་
ལྡན་སྤྲུལ་བའི་གླེགས་བམ་ལས་བྱུང་བ་རེད།
དེ་བཞིན་རྗེ་ཐམས་ཅད་མཁྱེན་པ་ནི་ཐུན་མོང་མ་ཡིན་པ་འདི་ལྟ་བུ་རིགས་གསུམ་
གཅིག་ཏུ་འདུས་པའི་བདག་ཉིད་དུ་མོས་ནས་གསོལ་བ་བཏབ་ན། ཚེ་འདིའི་བྱ་བ་གང་
བསྒྲུབ་དགོས་ན་དེ་འགྲུབ་པར་མ་ཟད། དམ་པའི་ཆོས་ཀྱི་འགོ་ཐོན་པ་འབྱུང་བ་སྟེ། ཆོས་
སྒྲུབ་པ་ལ་བར་ཆད་སྟེང་གདོན་གཟའ། འོག་གདོན་ཀླུ། བར་གདོན་བཙན་དང་རྒྱལ་པོའི་
གནོད་པ་ལ་སོགས་གང་བྱུང་ན་དམིགས་བརྩེ་མ་བཞི་སྐོར་དགུ་སྐོར་གང་བྱས་ན་ཆོག
རིགས་གསུམ་སྤྱི་སྒྲུབ་འདིའི་སྒོ་ནས་བླ་མའི་རྣལ་འབྱོར་ཉམས་སུ་བླང་ན་ཆོས་སྒྲུབ་པའི་
འགལ་རྐྱེན་གང་ཡིན་ན་ཞི་མི་ཐུབ་པ་མེད་གསུངས་ཤིང་། འདི་སྔོན་ཆད་ཀྱང་སྐྱེས་བུ་དམ་
པ་ཐམས་ཅད་ཀྱིས་ཕྱག་ལེན་བྱས་པ་དེ་ལྟ་བུ་རེད། རྗེ་ཐམས་ཅད་མཁྱེན་པ་ནི། སངས་
རྒྱས་བཅོམ་འདས་རང་ཉིད་ཀྱིས་རྗེ་བཙུན་འཇམ་པའི་དབྱངས་ལ། ང་ནི་མྱ་ངན་འདས་
འོག་ཏུ། །ས་ཡི་སྟེང་འདི་སྟོངས་པ་ན། །ཁྱོད་ཉིད་བྱིས་པའི་གཟུགས་ཀྱིས་ནི། །སངས་
རྒྱས་མཛད་པ་བྱེད་པར་འགྱུར། །དེ་ཚེ་དགོན་ཆེན་རབ་དགའ་བ། །ཁ་བ་ཅན་ན་ཡོད་པ་
ཡིན། །ཞེས་ཁྱོད་ཉིད་བྱིས་པའི་གཟུགས་ཅན་ཏེ་སོ་སོར་སྐྱེ་བོ་ཐ་མལ་བའི་རྣམ་པ་ལྟ་བུ་བྱས་
ནས་སངས་རྒྱས་ཀྱི་མཛད་པ་བྱེད་པར་འགྱུར་ཞེས་གསུངས། དེའི་ཚེ་དགོན་ཆེན་རབ་
དགའ་བ་ཞེས་དགའ་ལྡན་གྱི་མཚན་ཟུར་ཏེ་རབ་ཏུ་དགའ་བ་དང་ལྡན་པ་དགའ་ལྡན་རྣམ་
པར་རྒྱལ་བའི་གླིང་འདེབས་པ་དང་། དེ་གང་དུ་ཡོད་པའི་གནས་བོད་ཁ་བ་ཅན་ཞེས་བོད་
ཡུལ་ཡིན་པ་ལུང་བསྟན། དེར་མ་ཟད། ང་ཡི་ལྷ་ཁང་ཀ་བ་ཤིང་ལོ་ཅན། །ང་ཡི་སྐུ་གཟུགས་
རྣམ་གཉིས་ལ། །དབུ་རྒྱན་ཕུལ་ཞིང་མཆོད་པ་དང་། །བསྟན་པ་ལོ་སྟོང་བར་དུ་གནས། ཞེས་
4{)5



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
ལྷ་སའི་ཇོ་བོ་རིན་པོ་ཆེའི་ཞལ་བསྒྱུར་ཏེ་དབུ་རྒྱན་ཕུལ་ནས་ལོངས་སྐུར་བསྒྱུར་བ་དང་ལྷ་
སའི་ཆོ་འཕྲུལ་སྨོན་ལམ་ཆེན་པོ་བཙུགས་ཏེ། དེ་ལ་བརྟེན་ནས་སངས་རྒྱས་ཀྱི་བསྟན་པ་ལོ་
སྟོང་གི་བར་གནས་པར་གསུངས་པ་སོགས་སངས་རྒྱས་བཅོམ་ལྡན་འདས་རང་ཉིད་ཀྱིས་
དངོས་སུ་ལུང་བསྟན་པ་དང་། གཞན་ཡང་རྗེ་རིན་པོ་ཆེ་མ་བྱོན་གོང་ལོ་བརྒྱ་ཕྲག་ཁ་ཤས་ཀྱི་
སྔོན་ནས་ཨོ་རྒྱན་པད་མ་འབྱུང་གནས་ཀྱིས། ཨ་ཏི་ཤ་ཡི་སྤྲུལ་བ་བློ་བཟང་གྲགས། །སྐྱེས་བུ་
དེ་བྱོན་བོད་ལ་བདེ་སྐྱིད་འབྱུང་། །ཞེས་པདྨ་བཀའ་ཐང་སོགས་སུ་ལུང་བསྟན་གསལ་བོ་
གསུངས་ཡོད་པ་དེ་ལྟ་བུ་རེད། དེས་ན་གང་ལྟར་རྗེ་ཐམས་ཅད་མཁྱེན་པ་ནི་རྗེ་བཙུན་
འཇམ་པའི་དབྱངས་དངོས་ཡིན་ལ། ཁོང་ཉིད་སངས་རྒྱས་ཀྱི་བསྟན་པ་སྤེལ་ཕྱིར་བསམ་
བཞིན་མིའི་སྲིད་པ་བཟུང་ནས་སངས་རྒྱས་ཀྱི་བསྟན་པ་ལ་དག་ཐེར་བྱས་ཤིང་། དཔལ་
མཉམ་མེད་རི་བོ་དགེ་ལྡན་པའི་རང་ལུགས་ཐུན་མོང་མ་ཡིན་པ་འདི་སྟོན་པའི་ཆེད་དུ་
བསམ་བཞིན་དུ་སྤྲུལ་བའི་བཀོད་པ་བཟུང་བ་སྟེ། རིགས་གསུམ་མགོན་པོ་གཅིག་ཏུ་འདུས་
པའི་བདག་ཉིད་ཅན་རེད།
སྤྱིར་ན་སྔགས་ཀྱི་བཤད་པ་སོགས་སུ་བྱས་ན་རིགས་མི་གཅིག་པ་གསུམ་རེད་དེ། རྒྱལ་
མཆོག་སྐལ་བཟང་རྒྱ་མཚོས་ དཔལ་རིགས་བརྒྱ་རིགས་ལྔ་རིགས་གསུམ་དང༌། །རིགས་
ཀུན་འདུས་དྲུག་པ་རྡོ་རྗེ་འཆང་། །ཞེས་ཆོས་ཀྱི་དབྱིངས་སུ་རྒྱལ་བ་ཐམས་ཅད་རོ་གཅིག་པ་
ཉིད་ཡིན་པས་འགལ་བ་མེད། དེ་ཡང་རིགས་གསུམ་ལྷན་གཅིག་ཏུ་སྒྲུབ་པའི་དགོས་པ་ནི།
གཙོ་བོ་རང་གི་ཤེས་རབ་ལ་སོགས་འཕེལ་ཞིང་ཆོས་ཀྱི་དོན་མ་གོ་བ་ལ་དོན་གོ་བར་བྱེད་
པའི་རབ་ཏུ་རྣམ་འབྱེད་ཀྱི་ཤེས་རབ་ཁྱད་པར་ཅན་ཞིག་རྒྱུད་ལ་སྐྱེ་དགོས་ན་རྗེ་བཙུན་
འཇམ་པའི་དབྱངས་མ་གཏོགས་ལྷག་པའི་ལྷ་གཞན་མེད་་པས། རྗེ་ཐམས་ཅད་མཁྱེན་པ་
དང་རྗེ་བཙུན་འཇམ་པའི་དབྱངས་ངོ་བོ་དབྱེར་མི་ཕྱེད་པར་མོས་ཏེ་གསོལ་བ་བཏབ་ན་
བྱིན་རླབས་ཀྱི་ཚན་ཁ་ཆེ། སྤྱིར་བློ་མ་ནི་ཡོན་ཏན་ཀུན་གྱི་གཞིར་གྱུར་དང་དངོས་གྲུབ་
ཐམས་ཅད་ཀྱི་འབྱུང་གནས་ཡིན་པའི་སྟབས་ཀྱིས་བླ་མ་དང་ཡིད་དམ་གྱི་ལྷ་གཅིག་ཏུ་བྱས་
4 06



བཀའ་སློབ་ཟིན་བྲིས་ཕྱོགས་བསྒྲིགས།
ནས་བླ་མའི་རྣལ་འབྱོར་ཞིག་བྱས་ན་བྱིན་རླབས་མྱུར་བ་དང་བྱིན་རླབས་འཇུག་སླ་བ་ལ་
སོགས་པའི་དགོས་པ་ཁྱད་པར་ཅན་ཡོད། རྗེ་བཙུན་འཇམ་པའི་དབྱངས་གཅིག་པུ་ཙམ་དུ་མ་
ཟད་འཕགས་པ་སྤྱན་རས་གཟིགས་དང་རྒྱལ་བ་བློ་བཟང་གྲགས་པ་ཡང་ངོ་བོ་དབྱེར་མི་
ཕྱེད་པ་ཡིན་པས་རང་གི་བླ་མ་དང་འཕགས་པ་སྤྱན་རས་གཟིགས་ཐ་མི་དད་པར་མོས་ཏེ་
གསོལ་བ་བཏབ་ན། སྤྱན་རས་གཟིགས་ཀྱི་བྱིན་རླབས་ཐམས་ཅད་རང་རྒྱུད་ལ་འཇུག་སླ་བ་
དེ་ལྟ་བུ་རེད། དགོན་པ་འདི་ལ་མཚོན་ན་ལྷག་པར་སྤྱན་རས་གཟིགས་ལ་འབྲེལ་ཆེ་བས།
རིགས་གསུམ་སྤྱི་སྒྲུབ་འདི་ལྟ་བུའི་སྒོ་ནས་བླ་མ་དང་སྤྱན་རས་གཟིགས་དབྱེར་མི་ཕྱེད་པར་
མོས་ཏེ་གསོལ་བ་བཏབ་ན་ཚེ་འདི་དང་ཕྱི་མ་ཐམས་ཅད་ལ་དེ་ལས་ལྷག་པ་མེད། དེང་སང་
ཆོས་ཚེ་ས་ན་བདུད་ཆེ་ཟེར་བ་བཞིན་ཆོས་རྣམ་དག་ཅུང་ཟད་ཅིག་བསྒྲུབ་ན་ཡང་བདུད་ཀྱི
བར་ཆད་ཧ་ཅང་མང་བ་ཡིན་པས། དེ་ཟློག་པ་ལ་དང་ལ་ཕྱག་ན་རྡོ་རྗེ་སྐུའི་རྣམ་པ་སྟོན་
ཚུལ་གྱི་དབང་གིས་སྟེང་གདོན་གཟའ། འོག་གདོན་ཀླུ། བར་གདོན་བཙན་དང་རྒྱལ་པོའི་
གནོད་པ་ལ་སོགས་པ་ཟློག་པ་ལ་མཐུ་སྟོབས་ནུས་པ་བསམ་གྱིས་མི་ཁྱབ་པ་ཡིན་པས།
དཔལ་ཕྱག་ན་རྡོ་རྗེ་དང་རྒྱལ་བ་བློ་བཟང་གྲགས་པ་ངོ་བོ་དབྱེར་མི་ཕྱེད་པར་མོས་ཏེ་
གསོལ་བ་བཏབ་ན་བར་ཆད་བགེགས་རིགས་གང་གིས་ཀྱང་མི་ཚུགས་པ་ཞིག་ཡོང་བ་ལ་
དོགས་པ་མེད།
སྔོན་ཆད་རིགས་གསུམ་སྤྱི་སྒྲུབ་ཀྱི་རྗེས་གནང་བཀའ་རྒྱ་མ་བྱས་ནས་སློབ་མ་ཉུང་ཉུང་
ཞིག་མ་གཏོགས་མང་ལ་ཁྲོམ་ཆོས་བྱས་ནས་མི་བསྐུར་བ་རེད། འོན་ཀྱང་ད་ཐེངས་ས་འདིར་
ཐོན་ན་སྐྱེས་པ་ཕོ་མོ་ཚོ་ཡིན་ན་ལས་བཟང་བོ་ཞིག་མ་བསགས་ན་ཆོས་སྐད་ཙམ་གོ་རྒྱུ་ཡང་
ཅུང་དཀའ་བར་འདུག་པས། བཀའ་ཡང་མོ་བྱས་ནས་ཐམས་ཅད་འཛོམས་ས་ནས་ཁྲོམ་
ཆོས་བྱས་པ་ཡིན། འདི་བཀའ་དོག་མོ་བྱེད་དགོས་པའི་རྒྱུ་མཚན་ཡང་རིགས་གསུམ་སྤྱི་སྒྲུབ་
ཀྱི་རྗེས་གནང་འདི་ཐོབ་པ་ནས་སྔོན་གྱི་སྐྱེས་བུ་དམ་པ་ཚོའི་ཕྱག་ལེན་ལྟར་ན། ཉིན་རེ་
བཞིན་དམིགས་བརྩེ་མ་བརྒྱ་སྐོར་ཞིག་མི་ཆད་པ་དང་རི་བོ་དགེ་ལྡན་པ་ལས་གཞན་པའི་
407



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གྲུབ་མཐའ་མི་བསྟེན་པ་སོགས་དམ་ཚིག་མང་བོ་ཞིག་ཡོད་པ་རེད། ད་ཐེངས་གང་ལྟར་
མཐོང་ཐོས་དྲན་རེག་གི་བསྡུས་པའི་སྐྱེ་འགྲོ་ཐམས་ཅད་ཀྱི་རྒྱུད་ལ་ཐར་བའི་ས་བོན་ཞིག་
འཇོག་ཐུབ་ན་ཅི་མ་རུང་སྙམ་པའི་ཀུན་སློང་གིས་སློབ་མ་ཡོད་ཚད་ལ་བཏོན་པ་ཡིན།
བདག་གིས་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་སླར་ཡང་མིའི་རྣམ་པ་བཟུང་
བ་རྗེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོའི་མདུན་ནས་ལན་གཅིག་ཐོབ།
གཞན། པཎ་ཆེན་ཐམས་ཅད་མཁྱེན་པ་ཁོང་གིས་ངེད་གཉིས་ཀྱིས་རྡོ་རྗེ་སྤུན་གྲོགས་ཤིག་
བྱེད་གསུངས་པ་བཞིན་ཁོང་གི་ཡོངས་འཛིན་ཨ་ཁུ་བསང་ཁོག་འཇིགས་མེད་ཚང་གི་མདུན་
ནས་ཁོང་དང་མཉམ་དུ་ལན་གཅིག་ཏེ་ལན་གཉིས་ཐོབ་པ་ཡིན། གང་ལྟར་འདི་ཐོབ་པ་
ནས་བཟུང་ཐམས་ཅད་ཀྱིས་རང་གི་བླ་མ་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་དང་ངོ་
བོ་དབྱེར་མི་ཕྱེད་པར་མོས་ཏེ། དམིགས་བརྩེ་མ་རེ་འདོན་ཐུབ་ན་དེ་ལས་ལྷག་པའི་ཆོས་
འགོ་ཐོན་བྱེད་ཀྱི་ཐབས་གཞན་མེད་པས། དེ་དག་ཐུགས་ལ་ནན་ཏན་དུ་བཟུང་ནས། ད་
རེས་ཚེ་འདིར་དལ་འབྱོར་སྟོང་ལོག་ཏུ་མི་གཏོང་བ་ཞིག་ངེས་པར་བྱེད་དགོས།
༼ བར་འདི་ནས་སྒྲ་ཐག་མི་གསལ་བས་ཅུང་འབྲི་མ་ཐུབ བསམ་པ་བཟང་ན་ས་དང་ལམ་ཡང་
བཟང་། གསུངས་པས། གཙོ་བོ་བསམ་པ་བཟང་བོ་འཛིན་རྒྱུ་འདི་གལ་ཆེ། ཁྱེད་རྣམ་པ་བླ་མ་
གྲྭ་ཚང་ཡིན་ན་ཡང་རང་གི་བསླབ་ཁྲིམས་ཚུལ་བཞིན་དུ་སྲུང་བའི་སྒོ་ནས་རབ་ཡིན་ན་
བསླབ་པ་སློབ་གཉེར་རེ་གནང་དགོས། དེ་མ་ཐུབ་ན་ཁ་འདོན་དགེ་སྦྱོར་རེ་བྱས་ན་ཁྱིམ་
ནས་ཁྱིམ་མེད་པར་རབ་ཏུ་བྱུང་བའི་དགོས་པ་འགྲུབ་པ་རེད། རང་གི་སེམས་མགོ་གནོན་
ཐུབ་པ་བྱུང་ན་མཆོག་ཡིན་ལ་དེ་མ་ཐུབ་ཀྱང་སེམས་བསམ་པ་བཟང་བོ་ཞིག་གི་སྟེང་ནས་
ལམ་ཟབ་མོ་བླ་མའི་རྣལ་འབྱོར་འདི་ལྟ་བུ་ཉམས་ལེན་བྱས་ན་ཚེ་འདི་ཕྱི་ཐམས་ཅད་ལ་དེ་
ལས་ལྷག་པ་མེད། འཇིག་རྟེན་གྲོང་བ་ཚོ་ཡིན་ན་གཙོ་བོ་བླ་མ་དང་ལྷག་པའི་ལྷ་སེམས་ནས་
མ་བརྗེད་པར་གསོལ་བ་ཐོབ་ལ་མ་ཎི་ཐོན་དང་རང་ཅག་རྣམས་འཕགས་པ་སྤྱན་རས་
གཟིགས་ཀྱི་གདུལ་བྱ་ཡིན་པས། མ་ཎི་དུང་ཕྱུར་བཏོན་ན་ཚེ་ཕྱི་མ་ན་ངན་སོང་མེད་པ་གུང་
408



བཀའ་སློབ་ཟིན་བྲིས་ཕྱོགས་བསྒྲིགས།
ཐང་བསྟན་པའི་སྒྲོན་མེས་ཁག་འཁུར་གནང་ཡོད་པ་དེ་ལྟ་བུ་རེད། མ་ཎི་དུང་ཕྱུར་རེ་བཏོན་
ན་དུང་སོ་ཞེས་སོ་སྐྱེ་བ་སོགས་སྔགས་ཀྱི་ནུས་པ་བསམ་གྱིས་མི་ཁྱབ་པ་རེད། དེ་ལྟ་བུའི་
སྔགས་ཀྱི་ནུས་པ་བསམ་གྱིས་མི་ཁྱབ་པ་མཐོང་བཞིན་དུ་མི་འདོན་ན་ཁྱེད་ཚོ་རང་སྨྱོས་
པ་དང་ཁྱད་པར་མེད་པ་ཡིན་པས་ཁྱེད་ཚོ་སུ་ཡིན་ན་མ་ཎི་ཕྱི་རེམ་བྱས་ནས་ཐོན། མ་ཎི་ཁ་
ནས་བཏོན་པས་ལག་ལས་ཀ རྒྱུ་འཚོ་སྐྱོང་སོགས་གང་ལ་ཡང་མི་གནོད། ཁ་ནམ་ཡང་ཁོམ་
ཡོད་པས་དགོས་མི་དགོས་སྐད་ཆ་ཉག་ཉོག་བཤད་པ་ལས་མ་ཎི་རེ་ཐོན་དང་། གྲངས་ཀ་
རང་གི་སེམས་ལ་འཛིན་མ་ཐུབ་ཀྱང་གྲངས་ཀ་འཛིན་མི་ཞིག་ཡོད་པ་རེད། དེ་བཞིན་ཁྱེད་
ཚོ་སུ་ཡིན་ན་སྡིག་སྒྲིབ་ཧ་ཅང་ཆེན་པོ་ཡིན་པས། ཕྱིས་སུ་ཅི་ཐུབ་ཀྱིས་སྡིག་པ་ལ་འཛེམས་
ཤིང་དགེ་བ་རེ་བསྒྲུབ་རྒྱུ་ཤིན་ཏུ་ནས་ཀྱང་གལ་ཆེ། འཇིག་རྟེན་ཡ་མ་ཡང་། རྟ་རྒྱུགས་ཁ་མ་
ཁོབ་ཅེས་འཇིག་རྟེན་ཡུན་ཐུང་བ་སྟེ། ཚེ་ནི་ཡུན་ཐུང་ཤེས་བྱའི་རྣམ་པ་མང་། །གསུངས་པ་
ལྟར། མི་ཚེ་ཐུང་ཐུང་འདི་ལ་ཁ་འདོན་དགེ་སྦྱོར་རེ་བྱོས་མ་གཏོགས། བཙན་ཐབས་འཚང་
རྒྱ་བླ་མའི་འཕོ་བ་ཟེར་བ་རེད་དེ། དེ་ལ་ཡང་སྟོབས་ལྔ་ཡང་དག་སྦྱོར་བ་དགོས་ཏེ། འཇིག་
རྟེན་གྱི་གཏམ་དཔེར། རྔ་མའི་འཐེན་ནི་རྔོག་མའི་སྐྱོར་ནི་དགོས་ཟེར་བ་བཞིན། རང་གིས་
ཁ་འདོན་དགེ་སྦྱོར་དང་། དེའི་སྟེང་དུ་རང་གི་དྲིན་ཅན་རྩ་བའི་བླ་མ་ལ་གསོལ་བ་བཏབ་
ནས་བཙན་ཐབས་འཚང་རྒྱ་བླ་མའི་འཕོ་བ་ལ་བརྟེན་ན་ཕན་ཐོགས་པ་རེད། དེ་མ་ཡིན་
པར་དད་པ་ཡང་བྱེད་མ་ཐུབ། དགེ་བ་ཡང་བྱེད་མ་ཐུབ་ན་བླ་མ་ལ་འདྲེན་པའི་ལྕགས་ཀྱུ་
ཡོད་རུང་སློབ་མ་ལ་དད་པའི་ཨ་ལུང་མེད་ཟེར་བ་དཔེ་དེ་དང་མཚུངས་པ་རེད། དེས་ན་
ཁྱེད་ཚོ་སུ་ཡིན་ན་སེམས་ནས་དད་པ་མ་བརྗེད་པའི་ངང་ནས་ཁ་འདོན་དགེ་སྦྱོར་དང་
དགེ་སྒྲུབ་སྡིག་སྤོང་རེ་བྱེད་རྒྱུ་སེམས་ལ་ཟུངས། གཞན་ངས་ཁ་སང་བཤད་རྒྱུ་བརྗེད་སོང་
བ་ཞིག་ལ། སློབ་གྲྭ་འདི་གལ་ཆེ་ཞེས་སྔོན་ཆད་པཎ་ཆེན་རིན་པོ་ཆེས་ཡང་ཡང་གསུངས་པ་
རེད། ཁྱེད་ཚོ་སུ་ཡིན་ན་པཎ་ཆེན་རིན་པོ་ཆེ་ལ་དད་པ་དག་སྣང་ཡོད་པ་ཡིན་པས། ཁོང་
409



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གནས་སྐབས་སུ་དགོངས་པ་རྫོགས་སོང་བ་ལ་ཐམས་ཅད་པོའི་སེམས་མ་བདེ་བར་ཡོད་པ་
ངོ་མ་རེད། དེས་ན་ཁོང་གི་གསུང་ཁ་ལེན་རྒྱུ་ཤིན་ཏུ་གལ་ཆེན་པོ་རེད། བླ་མ་མཉེས་པའི་
མཆོད་པ་ཟེར་བ་ནི་རྒྱུ་ནོམ་པ་འབུལ་བ་དང་། མཆོད་ཆུ་མཆོད་མེ་བྱས་པ་ཙམ་མ་རེད།
གཙོ་བོ་ནི་བཀའ་བཞིན་བསྒྲུབ་པའི་མཆོད་པ་ནི་མཆོད་པ་ཀུན་གྱི་མཆོག ཅེས་གསུངས་
པས། བླ་མའི་བཀའ་བརྩི་བ་ནི་ཤིན་ཏུ་གལ་ཆེ། པཎ་ཆེན་རིན་པོ་ཆེ་ཡིན་ན་ཡང་འདྲ།
ཆང བོད་ལ་ཤ་ཚ་ཚ་གྲོས་འགྲིག་འགྲིག་གི་བླ་མ་སྐྱེས་པ་དམ་པ་ཐམས་ཅད་ཀྱིས་སློབ་
གྲྭ་འདི་གལ་ཆེ་བར་གསུངས་དང་གསུང་བཞིན་པ་རེད། སྔོན་ཆད་ཀུན་མཁྱེན་སྐུ་འཕྲེང་ལྔ་
བ་ཚང་གིས་བླ་མའི་སློབ་གྲྭ་ཞེས་དགོན་པའི་ནང་དུ་སློབ་གྲྭ་ཆུང་ཆུང་ཞིག་བཙུགས་པ་
རེད། སྐབས་དེར་གྲྭ་བ་ཚང་མས་དད་ལོག་ཧ་ཅང་བྱས་སོང་། རང་གི་དགོན་པ་ལས་
ལོགས་སུ་སློབ་གྲྭ་ཞིག་དགོས་དོན་མེད་ཅེས་བཤད་སོང་བ་ལ་ཁོང་གིས་ཁྱེད་ཚོས་དེ་རིང་
ནངས་ཁ་མི་ཤེས་རུང་ནམ་ཞིག་གལ་ཆེ་བ་ཤེས་པའི་ཉིན་ཞིག་ཡོད་གསུངས་པ་རེད། དེ་ནི་
ངོ་མ་ཐུགས་བདེན་པ་རེད།
དེང་སང་ཕྱོགས་སོ་སོ་ན་བོད་ཀྱི་རིག་གནས་ལ་ཅུང་ཕན་ཐོགས་པ་ཚོ་ཕལ་ཆེར་སློབ་
གྲྭ་དེའི་ནང་དུ་སོང་བའི་སློབ་མ་ཏག་ཏག་རེད། དེས་ན་བླ་མའི་ཐུགས་དགོངས་ཟེར་བ་ནི་
མཐའ་ཞིག་ལ་གཟིགས་པ་ལས་གནས་སྐབས་ཀྱི་མིག་སྔའི་ཕན་ཁེ་ཙམ་ཁོ་ན་མ་རེད། དེའི་
སྟབས་ཁྱེད་ཚོས་པཎ་ཆེན་ཐམས་ཅད་མཁྱེན་པ་སོགས་ལ་ཡིད་ཆེས་བྱོས་ལ་བྱིས་པ་ཚོ་སློབ་
གྲྭའི་ནང་དུ་ཞོགས། སློབ་གྲྭ་དང་སློབ་གསོ་ཡར་རྒྱས་སུ་སོང་ན་བོད་ཁ་བ་ཅན་དར་ཞིང་
སངས་རྒྱས་ཀྱི་བསྟན་པ་དར་བ་རེད། ཡོན་ཏན་མེད་ན་མི་རྗེས་ཁྱི་རྗེས་མི་ཟིན། ཡོན་ཏན་
མེད་ན་རྒྱལ་ཁབ་ཀྱི་སྲིད་ཇུས་མི་ཤེས་པ ས་མགོ་སྐོར་ཅི་བྱས་ཀྱང་མི་ཤེས་ལ། ཡར་སྐད་ཆ་
ཚིག་གསུམ་ཞིག་ཀྱང་བཤད་མི་ཤེས། གལ་སྲིད་རང་རང་གི་ས་ཆ་ལ་རང་གིས་བདག་པོ་བྱེད་
ཐུབ་པ་ལ་རང་གི་ས་ཆའི་བྱིས་པ་ལ་ཡོན་ཏན་དགོས། ཡོན་ཏན་མེད་ན་ནམ་ཞིག་གཞན་གྱི་
[0)



བཀའ་སློབ་ཟིན་བྲིས་ཕྱོགས་བསྒྲིགས།
གཡོག་ཏུ་འགྱུར་བ་ལས་རང་ས་རང་གིས་སྐྱོང་ཐུབ་པ་མ་རེད། དེ་བཞིན་ཁྱེད་ཚོ་སུ་ཡིན་ན་
སློབ་གྲྭ་འདི་ལ་བདག་སྐྱོང་ལེགས་པོ་དང་བྱིས་པ་ཚོ་སློབ་གྲྭར་ཞོགས། གཞན་ཁྱེད་འཇིག་
རྟེན་གྲོང་བ་ཚོ་ཡིན་ན་ཇག་རྐུས་ཁྲམ་གསུམ་མ་བྱེད་པར་ཁ་འཆམ་གྲོས་འགྲིག་བྱོས། ཁྱིམ་
བཟའ་ཚང་ཡིན་ན་སྐྱེ་བ་ལ་གོ་རིམ་ཡོད་ཀྱང་འཆི་བ་ལ་གོ་རིམ་མེད་པས། ཟ་མི་ཐུབ་འཐུང་
མི་ཐུབ་པར་བསགས་བསགས་ཀྱང་གཞན་གྱིས་སྤྱོད་པ་ལས་རང་གིས་སྤྱོད་ཐུབ་མིན་
མི་ཤེས་པས་ཧ་ཅང་ཆགས་རྒྱུ་མེད། རྒྱུ་ནོམ་པ་རྩྭ་མགོའི་ཟིལ་བ་འདྲ། །སྡུག་རང་གིས་
བསགས་ཀྱང་གཞན་གྱིས་སྤྱོད། །ཅེས་པ་ལྟ་བུ་ཡིན་པ་སེམས་ལ་ཟུངས། ད་རེས་རང་ཅག་
ཐམས་ཅད་ལྷན་གཅིག་ཏུ་འཛོམས་ཐུབ་པ་ཡང་སྔོན་བསགས་ཀྱི་ལས་དང་སྐལ་བ་ལ་
བརྟེན་ནས་བྱུང་བ་སྟེ། ལས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་རེད། ས་ཆ་
འདི་ལ་མཚོན་ན་སྔོན་ཆད་ནས་བཟུང་བླ་མ་སང་སང་སྨྱུང་གནས་པ་དང་གཞན་སྤྲུལ་བའི་
སྐུ་གང་ཡིན་ན་བླ་སློབ་བར་དུ་དམ་ཚིག་ལ་བསེར་བུ་མ་སོང་ཞིང་རྟེན་འབྲེལ་ལེགས་ཚོགས་
ཀྱི་རྩ་བ་མ་འཕྱུགས་པ་ཞིག་ཡོད་པའི་དྲིན་གྱིས་ད་ལྟ་ང གོན་པ་སླར་གསོ་བྱས། རུ་སྡེ་བ་ཡང་
བདེ་མོ་འཚམས་པོ་ཞིག་བྱང་བ་ནི་སྐྱེས་བུ་དམ་པ་སྔ་མ་ཚོའི་བཀའ་དྲིན་ཡིན་རྒྱུ་རེད། དེས་
ན་ཁྱེད་ཚོ་ལ་རྗེས་སུ་སྤྲུལ་སྐུ་རྣམ་པ་ཚོ་རང་གི་ཁྲི་ཁ་གདན་སར་བྱོན་ནས་ཁྱེད་ཚོ་བླ་མ་
དང་སློབ་མ་ཁ་ངོ་ཞིག་འཛོམས་པ་ཡོང་རྒྱུ་ལ་ངས་དཀོན་མཆོག་ལ་སྐྱབས་འཇུག་དང་སྨོན་
ལམ་འདེབས། ངའི་སེམས་ལ་ཡང་མཛོད་དགེ་བྱམས་མེ་དགོན་གྲོང་སུ་ཡིན་ན་ངའི་ཁ་
ལེན་རྒྱུ་རེད་བསམ་པ་ཡོད། ཁ་མ་བླངས་རུང་ཁ་ལེན་རྒྱུ་རེད་བསམ་པ་ཡོད། ལྷག་པར་དུ་
ཆུང་ཆུང་ཚོ་ཡིན་ན་ངས་བཤད་པ་འདི་སེམས་ལ་འཛིན་རྒྱུ་རེད་བསམ་ཡོད་པས། ཁྱེད་ཚོས་
ངའི་བཤད་པ་ལྟར་དུ་འཁོན་འཛིང་རེས་མ་བྱེད། རང་གི་རུ་སྡེ་བ་འདི་སྐྱིད་པོ་བདེ་མོ་ནང་
ཡག་ཚང་སྐྱིད་ཅིག་འབྱུང་ཐབས་སུ་རང་རང་ཆོས་ཀྱང་འབད་པ་བྱོས། བླ་མ་གྲྭ་ཚང་ཡིན་
ན་ཆོས་འཆད་ཉན་བསླབ་པ་སློབ་གཉེར་འགྲིག་ལམ་ཀུན་སྤྱོད་ཚང་མ་ཡར་རྒྱས་གོང་
411



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཕེལ་དུ་འགྱུར་བ་དང་། རུ་སྡེ་དམངས་ཚོགས་ཡིན་ན་ཡང་ཚེ་འདི་ནས་མི་ཐོག་ཏུ་ན་ཚ་
མེད། ཕྱུགས་ཐོག་ཏུ་གྱོང་གོད་མེད་པར་སྐྱིད་པོ་བདེ་མོ་ཞིག་ཡོང་ཞིང་། རྒྱུ་ནོར་ཟས་གསུམ་
ཐམས་ཅད་ཡར་རྒྱས་གོང་འཕེལ་དུ་འགྲོ་བ་རུ་དཀོན་མཆོག་ལ་སྐྱབས་འཇུག་དང་སྨོན་
ལམ་འདེབས། དེ་ལྟར་བླ་མ་དང་ཁམས་གསུམ་ཆོས་ཀྱི་རྒྱལ་པོ་ངོ་བོ་དབྱེར་མི་ཕྱེད་པར་
མོས་ཏེ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོའི་རིགས་གསུམ་སྤྱི་སྒྲུབ་བྱིན་
རླབས་སྤུངས་ཞུས་ཀྱི་ཚུལ་དུ་བླ་མའི་རྣལ་འབྱོར་འདི་ལྟ་བུ་ཉན་པར་བྱའོ་སྙམ་པའི་ཀུན་
སློང་ཁྱད་པར་ཅན་གྱི་རྩིས་ཟིན་པའི་སྒོ་ནས་གསོལ་བ་འདེབས་པའི་རྗེས་ཟློས་མཛད་པར་
འདིའི་དམ་ཚིག་བསྒྲགས་པ་ནི་སྔོན་གྱི་ཕྱག་བཞེས་རེད། འདིར་འཇིག་རྟེན་གྲོང་
བ་མང་བོ་ཞིག་གིས་དམིགས་བརྩེ་མ་བརྒྱ་སྐོར་རེ་ཉིན་བཞིན་འདོན་ཐུབ་རྒྱུ་མ་རེད་མོད་
དེ། ཡིན་ན་ཡང་རང་གི་སེམས་ནས་ཉིན་རེ་བཞིན་བླ་མ་དང་ལྷག་པའི་ལྷ་ལ་གསོལ་བ་རེ་
བཏབ་ན་དེས་མི་ཆོག་པ་མེད། དེས་ན་ཁྱེད་ཚོས་སེམས་ནས་མ་བརྗེད་པར་བླ་མ་དཀོན་
མཆོག་ལ་གསོལ་བ་རེ་འདེབས་པ་སེམས་ལ་ཟུངས། །
འདིའི་སྐབས་སུ་ཁས་བླངས་པ་རྣམས་ཚུལ་བཞིན་དུ་བསྒྲུབ་ན་དམ་ཅན་གཤིན་རྗེ་
ཆོས་ཀྱི་རྒྱལ་པོ་ལུས་དང་གྲིབ་མ་བཞིན་དུ་འགྲོགས་ནས་ཁྱེད་རང་རྣམས་ཀྱིས་ཆོས་སྒྲུབ་པ་
ལ་བར་དུ་གཅོད་པའི་བགེགས་རྣམས་ཐམས་ཅད་སེལ་ཏེ་མཐུན་རྐྱེན་ཐམས་ཅད་སྒྲུབ་པ་
ཞིག་ཡོང་བ་གདོན་མི་ཟ་བ་ཡིན་པས། དེ་བཞིན་དུ་ཚེ་འདི་ནས་ཀྱང་དམ་ཅན་ཆོས་ཀྱི་རྒྱལ་
པོས་ཁྱེད་ཚོ་ལ་ཆོས་སྒྲུབ་ང་འི་མཐུན་རྐྱེན་སྒྲུབ་བཞིན་ཡོད་སྙམ་པ་སེམས་ལ་འཛིན་རྒྱུ་དང་།
ཤི་བའི་འོག་ཏུ་ང་ཡི་བླ་མ་བློ་བཟང་རྡོ་རྗེ་འཆང་། །དགའ་ལྡན་གནས་སམ་བདེ་བ་ཅན་ལ་
སོགས། །དག་པའི་ཞིང་ཁམས་གང་ན་བཞུགས་ཀྱང་རུང་། །བདག་སོགས་འཁོར་གྱི་ཐོག་
མར་སྐྱེ་བར་ཤོག །ཅེས་མཁས་གྲུབ་ཐམས་ཅད་མཁྱེན་པས་སྨོན་ལམ་མཛད་པ་དེ་ལྟར་
112



བཀའ་སློབ་ཟིན་བྲིས་ཕྱོགས་བསྒྲིགས།
རེད། འདིའི་རྗེས་གནང་གི་བརྒྱུད་པ་ནི། རྗེ་ཐམས་ཅད་མཁྱེན་པ་ཁོང་རང་ནས་འདུལ་
འཛིན་གྲགས་པ་རྒྱལ་མཚན་ལ་གནང༌། འདུལ་འཛིན་གྲགས་པ་རྒྱལ་མཚན་གྱིས་མཁས་
གྲུབ་རྗེ་ལ་གནང་ཞིང་། དེ་ནས་བརྒྱུད་པའི་རིམ་པ་ཟམ་མ་ཆད་པར་བདག་གི་དྲིན་ཅན་རྩ་
བའི་བླ་མའི་བར་དུ་བྱོན་པ་དེ་ལྟ་བུ་ཡིན། སྤྱིར་ན་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་
ཆེན་པོ་ཁོང་རང་ཉིད་རྗེ་བཙུན་འཇམ་པའི་དབྱངས་ཡིན་པ་དང་། དམ་ཅན་ཆོས་ཀྱི་རྒྱལ་
པོ་ཡང་རྗེ་བཙུན་འཇམ་པའི་དབྱངས་ཀྱི་བཀའ་སྲུང་ངམ། ཡང་ན་རྗེ་བཙུན་འཇམ་པའི་
དབྱངས་ཐུན་མོང་མ་ཡིན་པ་གཤིན་རྗེའི་རྣམ་པ་བཟུང་སྟེ། དམ་པའི་ཆོས་སྒྲུབ་པ་ལ་
གྲོགས་མཛད་པ་ལྟ་བུའི་ཚུལ་གྱིས་ནམ་ཡང་རྗེ་ཐམས་ཅད་མཁྱེན་པ་ཁོང་གི་ལུས་དང་གྲིབ་
མ་བཞིན་དུ་འགྲོགས་ཡོད་པས། རང་རང་ཚོས་དམིགས་བརྩེ་མ་རེ་འདོན་པའམ། ཡང་ན་
ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་ལ་གསོལ་བ་འདེབས་ཐུབ་ན། དགའ་ལྡན་
གྱི་གནས་སོགས་སུ་སྐྱེ་བ་ལེན་ཐུབ་པ་རྗེ་ཐམས་ཅད་མཁྱེན་པ་རང་ཉིད་ཀྱིས་ཞལ་བཞེས་
གནང་ཡོད་པ་དེ་བཞིན་དུ་སེམས་དགའ་སྤྲོ་དང་ལྡན་པའི་སྒོ་ནས་ཕྱིན་ཆད་ཉིན་རེ་བཞིན་
དུ་རང་གི་དྲིན་ཅན་རྩ་བའི་བླ་མ་དང་རྗེ་ཐམས་ཅད་མཁྱེན་པ་ངོ་བོ་དབྱེར་མེད་པར་གསོལ་
བ་རེ་འདེབས་རྒྱུ་ཐུགས་ལ་འདོགས་པར་ཞུ། ཞེས་གསུངས་སོ། །
413



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །སྨན་བླའི་དབང་གནང་སྐབས་ཀྱི་བཀའ་སློབ་
བཞུགས་སོ། །
རྣམ་ཐར་དཔག་ལྗོན་ལས། དགུང་ལོ་དོན་གཉིས་པ་མེ་གླང་ལོའི་ཟླ་ལྔ་བའི་ཚེས་བདུན་ཉིན། སྨན་པ་གྲྭ་
ཚང་གིས་ཞུས་ངོར། རྟ་མགྲིན་པད་མ་གར་དབང་གི་དབང་གནང་། ཚེས་བརྒྱུད་ཉིན། སྨན་བླའི་དབང་དང་
སྨན་ཆོག་ཆེན་མོའམ་སྨན་རིང་དུ་གྲགས་པའི་ལུང་གནང་། ཉིན་དེར་ནམ་མཁའ་ལ་འཇའ་འོད་སྣ་ཚོགས་བྱུང་།
ཚེས་དགུའི་ཉིན། མི་འཁྲུགས་པ་ལྷ་དགུའི་དབང་དང་། རྒྱལ་དབང་ལྔ་བའི་གསུང་གི་སྨན་བླའི་རྒྱུད་བཞིའི་བརྒྱུད་
འདེབས་དང་། སྨན་ཐུང་། སྨན་བླའི་གཟུངས་རྣམས་ཀྱི་ལུང་གནང་། ཚེས་བཅུའི་ཉིན། རྟ་མགྲིན་གསང་སྒྲུབ་ཀྱི་
རྗེས་གནང་དང་། ཞིང་བློན་གྱི་རྗེས་གནང་གཉིས་གནང་ནས་བླ་མ་དང་གྲྭ་བ་དད་ལྡན་སེར་སྐུ་ཆེས་མང་བོ་ཞིག་
ལ་གསང་ཆེན་རྡོ་རྗེ་ཐེག་པའི་ལམ་གྱི་ས་བོན་བསྐྲུན། སྨན་པའི་ཁྲི་བ་དགེ་བ ཤེས་དཔལ་ལྡན་རྒྱ་མཚོ་ཚང་ནས་
སྐྱབས་འཇུག་ཞུས། ཞེས་གསུངས་པ་ལྟར་ལ། སྐབས་དེའི་བཀའ་སློབ་དངོས་གཤམ་གསལ།
དེ་ཡང་རྒྱ་མཚོ་ཆེན་པོའི་ཕ་རོལ་ཏུ་བགྲོད་དགོས་ན་ངེས་པར་དུ་གྲུ་གཟིངས་ཤིག་
དགོས་པ་ལྟར། སྡུག་བསྔལ་གྱི་རྒྱ་མཚོ་འདི་ལས་ཕ་རོལ་ཏུ་བགྲོད་ན། དལ་བརྒྱད་འབྱོར་
བཅུ་ཚང་བའི་རྟེན་ཁྱད་པར་ཅན་ཞིག་ཐོབ་དགོས་པ་རེད། རྟེན་དེའི་སྟེང་ནས་རང་གི་
འབད་པས་ནུས་ན་ཕ་རོལ་ཏུ་སྒྲོལ་ཐུབ་པ། མི་ཡི་རྒྱུ་ལ་བརྟེན་ནས་ནི། །སྡུག་བསྔལ་ཆུ་བོ་
ཆེ་ལས་སྒྲོལ། །ཞེས་གསུངས། མིའི་ལུས་རྟེན་ཙམ་ཞིག་ཐོབ་ན་ཡང་རང་གི་འབད་པས་ཚེ་
ཕྱི་མ་ཕན་ཆད་ཀྱི་དོན་ཞིག་མ་སྒྲུབ་ན་དེ་ལས་རྨོངས་པ་ཚབས་ཆེན་མེད་པས། རྨོངས་པ་
དུས་འདིར་གཉིད་མ་ལོག་གསུངས་པ་དང་། འཇམ་མགོན་གཙང་བ་རྒྱ་རས་པས། མི་ལུས་
ཐོབ་ནས་དོན་མེད་པོ། །གསེར་གླིང་དུ་ཕྱིན་ནས་སྟོང་ལོག་མཁན། །རང་ངན་སོང་དུ་གཏོང་
ལ་མི་འགྱོད་དམ། །མི་འདང་མེད་པོ་ལ་འཕྲིན་དུ་སྐྱོལ། །ཞེས་ད་རེས་དལ་འབྱོར་གྱི་རྟེན་
414



བཀའ་སློབ་ཟིན་བྲིས་ཕྱོགས་བསྒྲིགས།
འདི་མནོག་ཆུང་ཚེ་འདིའི་བྱ་བ་ལ་ཡིད་འཁོར་ནས་ཕྱི་མ་ཕན་ཆད་ཀྱི་དོན་ཞིག་སྒྲུབ་མ་ཐུབ་
ན་གསེར་གླིང་དུ་སོང་ནས་གསེར་མ་ལོན་པར་ལག་སྟོང་དུ་ཕྱིར་འགྲོ་བ་དང་ཁྱད་པར་
མེད་པས། རྨོངས་པ་དུས་འདིར་གཉིད་མ་ལོག་ཅེས་གསུངས་པ་རེད། དེས་ན་རང་ཅག་
རྣམས་ལ་ད་རེས་དལ་འབྱོར་གྱི་རྟེན་བཟང་བོ་ཁྱ ད་ པར་ཅན་ཐོབ་པ་ཙམ་དུ་མ་ཟད།
གྲོགས་དགེ་བའི་བཤེས་གཉེན་གྱི་མགོན་གྱིས་ནི་ཟིན། རྒྱལ་བའི་བསྟན་པ་རིན་པོ་ཆེ་དང་
མཇལ་ནས་ཚེ་ཕྱི་མ་ཕན་ཆད་ཀྱི་དོན་སྒྲུབ་ན་སྒྲུབ་ཆོག་ཆོག་ཞིག་འབྱོར་ཡོད་པ་ཡིན་པས།
ངེས་པར་དུ་ཚེ་ཕྱི་མ་ཕན་ཆད་ཀྱི་དོན་ཞིག་སྒྲུབ་དགོས།
དེ་ཡང་ལམ་མཆོག་གཉིས་ཀར་དགོས་པའི་ཐུན་མོང་ལམ་གསུངས་པ་ལྟར་དུ་གཙོ་
བོ་ལམ་ཐུན་མོང་བས་རྒྱུད་སྦྱང་བ་ཞིག་ངེས་པར་ད གོས་ཏེ། གསང་སྔགས་ནི་ཟབ་ཆོས་
ཡིན་ཀྱང་དེ་ཡང་ལམ་ཐུན་མོང་བས་རྒྱུད་མ་སྦྱང་བར་མཆོང་ལྡིང་བྱས་ནས་འགྲོ་ཐབས་
མེད། རང་ཅག་རྣམས་ལ་མཚོན་ན་ཚེ་འདིར་སྣང་གི་ཞེན་པ་ཙམ་ཡང་འགོག་ཐུབ་མེད་
པས། སྐྱེས་བུ་ཆུང་ངུའི་ལམ་ལ་མཉམ་འཇོག་རེ་བྱེད་རྒྱུ་ཧ་ཅང་གལ་ཆེན་པོ་རེད། འཆི་བ་
མི་རྟག་པ་མ་ཤེས་པའི་སྐྱོན་གྱིས་ནམ་འཆི་ལ་འདང་མ་རྒྱབ་པར་ཚེ་ཕྱི་མ་ཕན་ཆད་ཀྱི་དོན་
ཅུང་ཟད་ཙམ་ཡང་སྒྲུབ་མ་ཐུབ་པར་བསྡད་ཡོད་པ་རེད། དེང་སང་མི་ཚོས་རང་གི་སྒོར་
ཁུག་ནང་གི་སྒོར་མོ་བོར་སོང་ན་འགྱོད་པ་ཆེན་པོ་སྐྱེས་ཤིང་། ཤིན་ཏུ་རྙེད་དཀའ་བ་ཡིད་
བཞིན་ནོར་བུ་ལས་ཀྱང་ལྷག་པའི་དལ་འབྱོར་གྱི་རྟེན་འདི་སྟོང་ལོག་ཏུ་གཏོང་བ་ལ་འགྱོད་
པ་ཅི་ཡང་མེད་པ་ནི་འདང་མ་བརྒྱབ་པའི་སྐྱོན་རེད། འཆི་བ་མི་རྟག་པ་ནི་ནམ་ཐོན་མི་
ཤེས་པ། ཁོང་ཨ་ཁུ་ཞང་ལྷའི་བསྟན་པ་རྒྱ་མཚོས། འཆི་བདག་ལུང་སྟོང་སྤྱང་ཀི་བཞིན་དུ་
ནམ་སླེབས་འདིར་སླེབས་ངེས་པ་མེད་ཀྱང་། །སོས་དལ་སྡོད་པའི་གླེན་པ་བདག་ལ་ཞེས་
གསུངས་པ་ལྟར། ཅི་ཡང་འདང་མ་བརྒྱབ་ན་དེ་ལས་ལྷག་པའི་གླེན་རྒྱུ་མེད། འཆི་བདག་
ནམ་ཐོན་རང་གིས་ཚོད་མི་ཐུག་ལ། དེ་དུས་གཉེན་ཉེ་གྲོགས་ནི་ཇི་འདྲ་ཡོད་ཀྱང་སྐྱོབ་
ཐབས་མེད། རི་ལུང་བ་གསེར་གྱིས་གང་རུང་བླུ་ཐབས་མེད། ངེས་པར་དུ་འཆི་དགོས་པ་
415



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མ་ཟད། རང་གིས་བསགས་བསགས་འབད་འབད་པ་ཉིན་དེར་བསྐྱུར་ནས་འགྲོ་རྒྱུ་མ་
ག ཏོ གས་ཐ་ན་སྒོར་ཟུར་སྐར་གང་ཡང་ཁྱེར་ནས་འགྲོ་ས་མེད་ལ། རང་དང་ལྷན་ཅིག་
སྐྱེས་པའི་ལུས་ཀྱི་ཕུང་བོ་འདི་ཡང་བསྐྱུར་ནས་འགྲོ་དགོས་པ་ང་ཚོས་རྒྱུན་པར་དུ་མཐོང་
བཞིན་པ་དང་། ནངས་ཤི་ནུབ་ཤི་རྒྱུན་མི་འཆད་དུ་གོ་ཐོས་ཡོད་པ་དེ་ལྟར་ན་རང་ཡང་
མི་འཆི་བའི་གདེང་ཚོད་ཅི་ཡང་མེད། ནམ་འཆི་ལ་ངེས་པ་མེད། འཆི་བའི་རྐྱེན་སྣ་ཚོགས་
པ་ཡིན་པས། འཆི་བ་མི་རྟག་པ་འདི་ལ་འདང་རྒྱག་པ་ཧ་ཅང་གལ་ཆེ། འཆི་བ་མི་རྟག་པ་
འདི་ལ་འདང་བརྒྱབས་ན་འགོ་ཆོས་ཀྱི་སྐུལ་མ་དང་མཇུག་མཐར་ཕྱིན་པ་བཅས་ལ་ཕན་
པ་ཆེན་པོ་འབྱུང༌། མཁའ་འགྲོ་མ་ནི་གུ་མས། ཚེ་འདི་བློ་ཡིས་མ་ཐོང་བར། །རི་ལ་བསྡད་
ཀྱང་རི་དྭགས་འདྲ། །བསྐྱེད་སྒོམ་ངལ་བ་དོན་མེད་ཡིན། །གསུངས་པ་ལྟར་དུ་རི་ཁྲོད་ལྟ་
བུར་སོང་སྟེ་ཚེ་བློས་བཏང་བ་ཟེར་ཀྱང་། འཆི་བ་མི་རྟག་པ་མ་ཤེས་ན་རི་དྭགས་དང་
འདྲ་བས་རི་ལ་བསྡད་པས་དགོས་པ་མེད། ལྷག་པར་དུ་ཆོས་ཟབ་མོ་འདི་ལྟ་བུ་ལ་ཉན་རྒྱུ་
ནི་གཙོ་བོ་རང་གི་སེམས་ལ་ཐུག་པ་སྟེ། ཆོས་ཀྱི་རྩ་བ་རང་གི་སེམས་ལ་ཐུག་གསུངས་པ་
དང་། རང་གི་སེམས་ལ་ཚེ་ཕྱི་མ་ཕན་ཆད་ཀྱི་དོན་ལྷག་པར་དུ་མ་གྱུར་སེམས་ཅན་ཐམས་
ཅད་ཀྱི་དོན་ཡིན་སྙམ་པ་བྱུང་ན་བྱང་ཆུབ་ཀྱི་སེམས་རིན་པོ་ཆེས་རྩིས་ཟིན་པ་ཡོང་། བྱང་
ཆུབ་སེམས་ཀྱི་རྩིས་ཟིན་ན་ཆོས་གང་བྱས་ཐམས་ཅད་ཐེག་པ་ཆེན་པོའི་ཆོས་སུ་སོང་སྟེ་
རང་ལ་ཕན་ཡོན་བསམ་གྱིས་མི་ཁྱབ་པ་ཐོབ་རྒྱུ་རེད། རང་གཅིག་པུའི་དོན་ཡིན་སྙམ་ན་
ཧ་ཅང་གུ་དོག་པ་སྟེ། འཇིག་རྟེན་མི་ལ་ཕར་བལྟས་ནའང་མི་སུས་རང་དོན་ཁོ་ན་བྱེད་པ་
ལ་གྲོགས་ཉེ་འབྲེལ་དང་ཁྱིམ་བཟའ་ཚང་སོགས་ཀྱང་མི་དགའ་བ་དཔེ་དེ་དང་མཚུངས་
པ ར་མ་སེམས་ཅན་གྱི་དོན་མི་བསམ་པར་རང་གཅིག་པུ་བསམ་ན་བསམ་པ་དེ་ཡག་པོ་
མ་རེད། རང་ཅག་རྣམས་སྲིད་རྩེ་ནས་མནར་མེད་ཀྱི་བར་དུ་འཁོར་བ་ཐོག་མ་མེད་པ་
ནས་འཁོར་འཁོར་བས། སྐབས་དེ་དག་ཏུ་མར་མ་གྱུར་བ་དང་གྲོགས་སུ་མ་གྱུར་བ་གཅིག་
ཀྱང་མེད། སྔ་ཕྱི་དང་གསར་རྙིང་ཙམ་མ་གཏོགས་སེམས་ཅན་ཐམས་ཅད་རང་གི་མར་གྱུར་
416



བཀའ་སློབ་ཟིན་བྲིས་ཕྱོགས་བསྒྲིགས།
མྱོང་བ་ཡིན་པས། མ་རྒན་སེམས་ཅན་འདི་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་
འདིའི་ནང་ན་སྡུག་བསྔལ་སྣ་ཚོགས་པ་ཞིག་མྱོང་གི་ཡོད་པ་སྙིང་རྗེ་སྙམ་པ་དང་འདི་ཚོའི་
དོན་ཞིག་བསྒྲུབ་དགོས། དེ་སྒྲུབ་པ་ལ། དཔེར་ན། མི་མང་བོ་ཞིག་འདམ་རྫབ་ཞིག་གི་
ནང་དུ་ལྷུང་ཡོད་པ་དང་ར ང་དེའི་མཐའ་ཞིག་ཏུ་ཡོད་པ་ན། སྔ་མ་བྱས་ནས་རང་དེའི་
འདབ་རྫབ་ལས་ཐར་བ་བྱས། དེ་ནས་གཞན་ཐམས་ཅད་འདྲེན་དགོས་པ་དེ་དང་མཚུངས་
པར། རང་ལ་ད་ལྟ་འཁོར་བ་སྡུག་བསྔལ་གྱི་རྒྱ་མཚོ་འདི་ལས་སྒྲོལ་བའི་གྲུ་གཟིངས་ལག་
ཏུ་སོན་ཡོད་པས། སྔོན་མ་བྱས་ནས་རང་ཕ་རོལ་ཏུ་བགྲོད། དེ་ནས་མ་གྱུར་སེམས་ཅན་
ཐམས་ཅད་ཀྱང་འཁྲིད་དགོས་སྙམ་པའི་བསམ་པ་ཡོད་པ་ཤིན་ཏུ་གལ་ཆེའོ། ། །
དེ་རིང་སྐབས་སུ་བབས་པ་ནི་སྨན་ལྷའི་དབང་བསྐུར་རེད། སྨན་ལྷ་བདེ་གཤེགས་
མཆེད་བརྒྱད་ཀྱང་ཟེར། ལྷ་གཞན་པ་ཐམས་ཅད་རྩིས་ན་ལྔ་བཅུ་ལྷག་ཞིག་ཡོད་པ་རེད།
འདི་སྔོན་ཇི་ལྟར་བྱུང་ཚུལ་ནི། བོད་ཀྱི་རྒྱལ་པོའི་ཐོག་མ་གཉའ་ཁྲི་བཙན་པོ་ནས་རྒྱལ་
རབས་མང་བོ་སོང་རྗེས་ལྷ་ཐོ་ཐོ་རུ་གཉན་བཙན་བྱོན། དེའི་སྐབས་སུ་མདོ་སྡེ་ཟ་མ་ཏོག་
བཀོད་པ་དང༌། སྤང་སྐོང་ཕྱག་བརྒྱ་བ་སོགས་རྙེད། དེ་ནི་ཆོས་འབྱུང་ལ་ལས་བཀང་ཞི་
ཟེར་བའི་རྒྱའི་ས་ཆ་ནས་རྒྱའི་ཧོ་ཧྲིང་ཞིག་གིས་ཡར་བསྐུར་བ་ཡིན་ཟེར། དེའི་སྐབས་དེ་
ཕྱོགས་ཀྱི་འབར་མ་སོགས་སུ་སངས་རྒྱས་བཅོམ་ལྡན་འདས་ཞལ་བཞུགས་པའི་དུས་ནས་
ཆོས་དར་ཡོད་པས་དེ་ཕྱོགས་ནས་ཡོང་བ་ཡིན་ཤས་ཆེ། གང་ལྟར་མདོ་སྡེ་དེ་གཉིས་ལག་
ཏུ་རྙེད་པ་ལ་བསྟན་པའི་དབུ་བརྙེས་ཟེར། དེ་དུས་བོད་ལ་ཆོས་མ་དར་བས་དད་པ་བྱེད་
མི་ཤེས། དེ་ནས་རྒྱལ་རབས་ལྔ་ཙམ་སོང་བ་ན་རྒྱལ་པོ་སྲོང་བཙན་སྒམ་པོས་རྒྱ་གར་ནག་
ནས་ཇོ་ཤཱཀ་རྣམ་གཉིས་གདན་དྲངས་ཏེ་ཆོས་དར་ཀྱང་རབ་བྱུང་གི་སྡེ་ཚུགས་མ་ཐུབ་པ་
རེད། རྗེས་སུ་མངའ་བདག་ཁྲི་སྲོང་ལྡེ་བཙན་གྱི་དུས་སུ་མཁན་སློབ་གཉིས་སྤྱན་དྲངས་
ཏེ་རབ་བྱུང་གི་སྡེ་ཐོག་མར་ཚུགས། མདོ་སྡེ་མང་བོ་བོད་སྐད་དུ་བསྒྱུར། དེའི་ཚེ་ན་མཁན་
ཆེན་ཞི་བ་འཚོའི་ཐུགས་དམ་གྱི་རྟེན་གཙོ་བོ་སྨན་ལྷ་ཡིན་པར་བཤད། མངའ་བདག་ཁྲི་
417



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྲོང་ལྡེ་བཙན་གྱིས་མཁན་ཆེན་ཞི་བ་འཚོ་ལ། བདག་ལ་ཆོས་ཟབ་མོ་ཉམས་སུ་བླང་ན་
འགྲོ་བ་ལ་ཕན་ཐོགས་པ་དང་། རང་ལ་ཡང་ཚེ་ཕྱི་མ་ཕན་ཆད་ཀྱི་ལམ་སྣེ་ཟིན་པའི་ཆོས་
ཟབ་མོ་ཞིག་གནང་བར་ཞུ་ཞུས་ཚེ། སྨན་ལྷ་ནི་ཁོང་གི་ཐུགས་དམ་གྱི་རྟེན་ཡིན་སྟབས་སྨན་
ལྷའི་དབང་གནང་། དེའི་སྟབས་སྨན་ལྷའི་བླ་བརྒྱུད་དུ་ཕལ་ཆེར་བོད་ཀྱི་རྒྱལ་པོ་རྣམས་ཀྱི་
མཚན་བྲིས་ཡོད། །
དེ་ནས་བོད་ཀྱི་རྒྱལ་ར བས་མང་བོ་ཞིག་བརྒྱུད་ནས་རིམ་གྱིས་ཇེ་དར་ལ་སོང་བ་
རེད། སྨན་ལྷ་འདི་སྤྱིར་ན་གསང་སྔགས་ལ་རྒྱུད་སྡེ་ཆེན་པོ་བཞི་ཡོད་པ་ལས་བྱ་རྒྱུད་རིགས་
ཡིན་པ་སྐྱེས་བུ་དམ་པ་སྔ་མ་རྣམས་ཞལ་མཐུན་ལ། དེ་ལས་ཀྱང་བུ་སྟོན་ཐམས་ཅད་མཁྱེན་
པའི་གསུང་ན་སྨན་ལྷ་འདི་བྱ་རྒྱུད་དེ་བཞིན་གཤེགས་པའི་རིགས་ཀྱི་གཙོ་བོར་གསུངས་
ཡོད། མཁས་གྲུབ་ཐམས་ཅད་མཁྱེན་པས་བྱ་རྒྱུད་དེ་བཞིན་གཤེགས་པའི་རིགས་ཀྱི་གཙོ་
བོར་ཁས་མི་ལེན། བྱ་རྒྱུད་དེ་བཞིན་གཤེགས་པའི་རིགས་ཀྱི་གཙོ་བོར་ཐུབ་པ་དམ་ཚིག་
གསུམ་བཀོད་འཇོག་གི་ཡོད། གང་ལྟར་འདིའི་རྒྱུད་ཀྱི་གཙོ་བོ་སྨན་མདོ་བརྒྱད་བརྒྱ་བ་
ལ་འཇོག་གི་ཡོད། སྔོན་ཆད་འདི་དར་རྒྱས་ཆེན་པོ་བྱུང་ཡོད་མོད་དེ། འདིའི་ཆོ་ག་ཆོས་
སྤྱོད་དང་དབང་གནང་དུས་ཁོང་ཨ་ཁུ་ཐུགས་རྗེ་ཅན་ཤེས་རབ་རྒྱ་མཚོ་ཚང་གིས་འཁོན་
སྟོན་གྱི་དཀྱིལ་ཆོག་གི་སྟེང་ནས་དབང་གནང་བ་ཡིན་གསུངས་པ་དང་། རྗེས་སུ་སྒོ་མང་
རིན་པོ་ཆེས་སྨན་པའི་འདུ་ཁང་འདིའི་ནང་ནས་དབང་གནང་དུས་ལྕང་ལུང་པཎྜི་ཏའི་
གསུང་གི་དཀྱིལ་ཆོག་གི་སྟེང་ནས་གནང་འདུག དེ་གཉིས་ཅུང་ཞལ་མི་མཐུན་ལ་གང་
ཡིན་པ་གསལ་བོ་མི་ཤེས་པ་ཞིག་རེད། དེའི་སྟབས་སྨན་པ་གྲྭ་ཚང་གི་འདོན་པ་ཡང་ཅུང་
ཞལ་མི་འཆམས་པ་བྱུང་བས། གང་བྱེད་དགོས་མ་ཤེས་ནས་ཀུན་མཁྱེན་སྐུ་འཕྲེང་བཞི་
བ་ཚང་ལ་ཞུས་པ་ན། ཁོང་གིས་ཨ་ཁུ་ཐུགས་རྗེ་ཅན་ཐབས་མཁས་རིན་པོ་ཆེ་ལ་བཀའ་
བབས་ནས་འདིའི་དབང་ཆོག་གི་རིམ་པ་སྟར་ཆགས་སུ་སྒྲིག་པ་རེད། །
འདི་སྒྲིག་པ་བོ་ཨ་ཁུ་ཐབས་མཁས་ཚང་རེད་དེ། ཁོང་གིས་རྗེས་སུ་གནང་བའི་བཀའ་
418



བཀའ་སློབ་ཟིན་བྲིས་ཕྱོགས་བསྒྲིགས།
ཡིན་སྟབས་འདིའི་མཛད་བྱང་ན་རྗེ་སྐལ་བཟང་ཐུབ་བསྟན་དབང་ཕྱུག་ཅེས་བཞག་
ཡོད། གང་ལྟར་དེ་ནས་བཟུང་གྲྭ་ཚང་འདི་ལ་ད་ལྟའི་བར་དུ་ཚུགས་ཡོད་པ་འདི་བཞིན་
རེད། བདག་གིས་ཀྱང་བླ་མ་རྡོ་རྗེ་འཆང་གི་མདུན་དུ་འདུ་ཁང་འདིའི་ནང་ནས་ཐོབ་པ་
ཡིན། གང་ལྟར་གཙོ་བོ་སྨན་ལྷའི་དབང་བསྐུར་བྱེད་པ་ལ་སློབ་མ་ཚོ་ཐམས་ཅད་ཀྱིས་མ་
གྱུར་ནམ་མཁའི་མཐའ་དང་མཉམ་པའི་མ་སེམས་ཅན་ཐམས་ཅད་ཀྱི་དོན་དུ་ཐོབ་བྱ་བླ་
ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཅི་ནས་ཀྱང་འཐོབ་
པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་ཆུབ་
མཆོག་ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་དགོས་སོ། །ཞེས་གསུངས་སོ། །
419



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །གྲུབ་ཆེན་བརྒྱད་ཅུའི་རྗེས་གནང་སྐབས་ཀྱི་
བཀའ་སློབ་བཞུགས་སོ། །
ཁོང་གི་ཉིན་ཐོ་ལས། ༡༩༩༥ ལོའི་སྤྱི་ཟླ་༦ པའི་ཚེས་ ༡༧ལ་སྨན་པའི་འདུ་ཁང་ནས་གྲུབ་ཆེན་བརྒྱད་བཅུའི་
རྗེས་གནང་བསྐུར། ཚེས་ ༡ ༨ ཉིན་རྗེས་གནང་བཅུ་གཉིས་བསྐུར། ཚེས་ ༡༩ ཉིན་རྗེས་གནང་ཉི་ཤུ་བསྐུར། སྔ་དྲོ་
མཇལ་ཁ་བཏང་། ཚེས་༢༠ཉིན་རྗེས་གནང་ཉི་ཤུ་བསྐུར། ཚེས་༢ ༡ ལ་རྗེས་གནང་ཉི་ཤུ་བསྐུར། ཚེས་༢ ༢ ལ་རྗེས་
གནང་ལྔ་བསྐུར། མཇུག་ཏུ་རིགས་གསུམ་སྤྱི་སྒྲུབ་ཀྱི་རྗེས་གནང་བསྐུར། ཞེས་དང་། རྣམ་ཐར་དཔག་ལྗོན་ལས།
ཕྲན་བདག་ཅག་གིས་ཞུས་ངོར། ཉི་ཤུ་ཐམ་པའི་ཉིན་སྨན་པའི་འདུ་ཁང་ནས་བསྟན་པའི་སྒྲོན་མེ་ཚང་དང་། སྡེ་
ཁྲི་འཇམ་དབྱངས་ཐུབ་བསྟན་ཉི་མའི་གསུང་གི་རྗེས་ཆོག་ལྟར། བླ་མ་དང་གྲྭ་བ་སོགས་མི་ཆིག་སྟོང་ལྷག་ལ་གྲུབ་
ཆེན་བརྒྱད་ཅུའི་རྗེས་གནང་ཉིན་དྲུག་ལ་གསུངས་ཤིང་། ཉིན་དང་བོ་གཉིས་ལ་རྗེས་གནང་བཅུ་བཅུ་དང་། ཉིན་
བར་མ་གསུམ་ལ་རྗེས་གནང་ཉི་ཤུ་ཉི་ཤུ་གསུངས་པ་དང་ཉིན་ཐ་མ་ལ་རྗེས་གནང་ལྔ་གསུངས་ནས་རྗེས་གནང་
གྱ་དྲུག་པོ་ལེགས་པར་ཕུལ་གྲུབ་ཟིན་པའི་མཇུག་ཏུ་རིགས་གསུམ་སྤྱི་སྒྲུབ་ཀྱི་རྗེས་གནང་གསུངས་ནས་བླ་མཆོད་
ཀྱི་ཚོགས་འ་རོལ་ཞིང་ཉིད་ཀྱི་ཞབས་བརྟན་གསོལ་འདེབས་དང་བསྟན་འབར་མ་གསུངས་ནས་མཇུག་ཏུ་མཇལ་
ཁ་གནང་། ཞེས་གསུངས་པ་ལྟར། སྐབས་དེའི་བཀའ་སློབ་དམ་དུམ་རེ་འབྱོར་བ་གཤམ་གསལ།
དེ་རིང་གྲུབ་པའི་དབང་ཕྱུག་ཆེན་པོ་ཀ་ཤི་རི་བའི་དབང་བཞི་བྱིན་རླབས་འབུལ་བ་
སྐབས་སུ་བབས་པ་ཡིན་ལ། ཐོག་མར་བླ་མ་དང་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་
ངོ་བོ་དབྱེར་མེད་པར་མོས་ཏེ། གྲུབ་པའི་དབང་ཕྱུག་ཆེན་པོ་དེའི་དབང་བཞི་བསྩལ་དུ་
གསོལ་སྙམ་དུ་གསོལ་བ་འདེབས་པའི་རྗེས་ཟློས་མཛད་པའོ། ། །
འདིའི་སྔགས་སྡོམ་འཛིན་པ། སྤྱིར་ན་གྲུབ་པའི་དབང་ཕྱུག་ཆེན་པོ་གྲུབ་ཆེན་བརྒྱད་
ཅུ་བོ་ཐམས་ཅད་རྒྱལ་བ་ཁྱབ་བདག་རྡོ་རྗེ་འཆང་གི་ངོ་བོར་སངས་རྒྱས་ཏེ་ཕལ་ཆེར་སྔགས་
བླ་མེད་ལ་བརྟེན་པ་ཏག་ཏག་ཡིན་པས། བླ་མེད་ལྟར་དུ་ཐུན་མོང་མ་ཡིན་པའི་སྔགས་ཀྱི་
420



བཀའ་སློབ་ཟིན་བྲིས་ཕྱོགས་བསྒྲིགས།
སྡོམ་པ་རེ་རེ་འཛིན་དགོས་པར་གསུངས་ཡོད། འདིའི་སྡོམ་དམ་ཚིག་ཀྱང་རྒྱས་བསྡུས་སུ་
བཏང་ནས་གསུངས་འདུག དང་བོའི་ཉིན་རྡོ་རྗེ་འཆང་གི་རྗེས་གནང་ཡིན་པས་སྔགས་
སྡོམ་ཆ་ཚང་བ་བཟུང་བ་ཡིན། ཕྱི་ཉིན་ནས་གྲུབ་ཆེན་རེ་རེ་ལ་སྔགས་སྡོམ་ཐུང་ཐུང་དེ་འཛིན་
རྒྱུ་རྗེས་ཆོག་ཏུ་དེ་ལྟར་གསུངས་ཡོད། འདིའི་རྗེས་ཆོག་ལ་གུང་ཐང་བསྟན་པའི་སྒྲོན་མེའི་
གསུང་གི་གྲུབ་ཆེན་བརྒྱད་ཅུའི་རྗེས་གནང་དང་དེ་ལས་ཅུང་ཟད་རྒྱས་པར་བཏང་བ་སྡེ་ཁྲི་
རིན་པོ་ཆེ་འཇམ་དབྱངས་ཐུབ་བསྟན་ཉི་མའི་རྗེས་ཆོག་རེད། ད་ཐེངས་སྡེ་ཁྲི་རིན་པོ་ཆེ་འཇམ་
དབྱངས་ཐུབ་བསྟན་ཉི་མའི་རྗེས་ཆོག་གི་སྟེང་ནས་སོང་བ་ཡིན། དེ་ཡང་ཅུང་རེ་ཁར་སྣོན་
དགོས་པ་འདུག་སྟེ། དཔེར་ན། འདིའི་བྱང་སྡོམ་སྔགས་སྡོམ་གཉིས་ཀྱི་སྐབས་སུ་བདག་ལྟ་
བུའི་སོ་སོར་སྐྱེ་བོ་ཐ་མལ་བ་ཞིག་ལ་སྔོན་དུ་བྱང་སྡོམ་དང་སྔགས་སྡོམ་མ་བླངས་པར་ཁྱེད་
རྣམ་པ་ཚོ་ལ་བྱང་སྔགས་ཀྱི་སྡོམ་པ་སྟེར་བ་ནི་མི་རུང་བ་རེད། འདིའི་ཆོ་གའི་སྐབས་སུ་བྱང་
སྡོམ་དང་སྔགས་སྡོམ་དགོས་པར་གསུངས་མི་འདུག ཡིན་ན་ཡང་ངས་ཁ་འདོན་གྱི་སྐབས་
སུ་བླ་མ་དང་ཡི་དམ་གྱི་མདུན་ནས་སྔགས་བྱང་སེམས་ཀྱི་སྡོམ་པ་ཞིག་བླངས་ཡོད་པས་
ཆོག་པ་བྱས་པ་ཡིན་མ་གཏོགས། སྤྱིར་ན་ཆོ་གའི་ནང་དུ་མ་མཐའ་ཡང་སྔགས་སྡོམ་ཞིག་
ལེན་དགོས་པ་འདྲ་སྟེ། དཔེར་ན། དབང་སྐུར་ཆེན་པོ་བྱེད་དུས་སྟ་གོན་གྱི་སྐབས་སུ་སྔགས་
སྡོམ་མ་བླངས་སྟབས་སྔགས་སྡོམ་མི་སྟེར་བ་དང་། དབང་དངོས་གཞིའི་སྐབས་སུ་བདག་
འཇུག་བླངས་ཡོད་སྟབས་སྔགས་སྡོམ་བྱིན་པ་ཡིན་གསུངས་པས་ན། འདིར་ཡང་སྔགས་
སྡོམ་ཚུར་མ་བླངས་བར་སྔགས་སྡོམ་ཞིག་ཕར་སྟེར་རྒྱུ་མེད་པ་འདྲ། ཕྱིན་ཆད་ཁྱེད་རྣམ་
པ་ཚོས་ཆོ་གའི་སྐབས་སུ་སྔགས་བྱང་སེམས་ཀྱི་སྡོམ་པ་མ་བླངས་ན་རང་རང་གི་ཡི་དམ་
གང་ཡིན་དེའི་ཆོ་གའི་སྟེང་ནས་སྔགས་བྱང་སེམས་ཀྱི་སྡོམ་པ་བཟུང་ན་རབ་རེད། དེ་མིན་
ཀྱང་འདིའི་སྐབས་སུ་ཉིན་རེ་བཞིན་དུ་སྔགས་བྱང་སེམས་ཀྱི་སྡོམ་པ་རེ་བླངས་ན་ད་གཟོད་
སློབ་མ་ཚོ་ལ་སྔགས་བྱང་སེམས་ཀྱི་སྡོམ་པ་འཛིན་དུ་གཞུག་ན་གནས་ལུགས་དང་མཐུན་པ་
ཞིག་རེད།
421



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྤྱིར་ན་འདིའི་རྗེས་གནང་རེ་རེ་ལ་སྔགས་སྡོམ་དང་བྱང་སྡོམ་གཉིས་ཀ་ཡོད་ལ། རྒྱུ་
མཚན་ནི་སྔོན་རྗེ་བཙུན་གྲགས་པ་རྒྱལ་མཚན་གྱིས་ཀྱང་། ཕན་པའི་དོན་པོ་གདམས་ངག་
དམ་ཚིག་སྟེ། །འདི་མེད་འགྲམ་རྩ་ཟད་པའི་ཁང་རུལ་འདྲ། །ཞེས་གསུངས་པ་ནི་སྔགས་
དོན་ཁོང་དུ་ཆུད་པའི་སྔོན་རྟགས་རེད་ཅེས་རྗེ་རིན་པོ་ཆེས་བསྔགས་བརྗོད་བླ་ན་མེད་པ་
མཛད་ཡོད་པས། སྔགས་ཀྱི་སྐབས་འདིར་དབང་ཐོབ་པ་ཙམ་གྱིས་མི་ཆོག གཙོ་བོ་སྡོམ་དམ་
ཚིག་སྲུང་བ་འདི་རྩ་བར་གསུངས་པ་རེད། དེ་ལྟར་སྔགས་བྱང་སེམས་ཀྱི་སྡོམ་པ་བསྲུང་མ་
ཐུབ་ན། འདི་མེད་འགྲུམ་རྩ་ཟད་པའི་ཁང་རུལ་འདྲ་ཞེས་ཁང་བ་རུལ་བ་འགྲམ་རྩ་ཟད་པ་
ལྟ་བུ་རིང་བོར་མི་ཐོགས་པར་ལོག་ཞིག་ཏུ་འགྲོ་བ་དང་མཚུངས་པར། རང་གིས་གསང་སྔགས་
རྡོ་རྗེ་ཐེག་པ་ཉམས་ལེན་མཐར་ཕྱིན་པ་ཞིག་ཡོང་རྒྱུ་མ་རེད། སྔགས་སྡོམ་ཐུང་ཐུང་བོ་ཡིན་
ན་ཡང་། བྱང་ཆུབ་སྙིང་བོར་མཆིས་ཀྱི་བར། །རིགས་ལྔ་སྤྱི་དང་བྱེ་བྲག་གི །ཞེས་པའི་ནང་དུ་
སྔགས་སྡོམ་ཡོངས་སུ་རྫོགས་པ་འདུ་བར་བྱས་འདུག རིགས་ལྔ་སྤྱི་དང་བྱེ་བྲག་གི་ཞེས་
སྤྱིའི་སྔགས་ཀྱི་སྡོམ་པ་དང་དམ་ཚིག་ལ་སོགས་པ་དང་། བྱེ་བྲག་གི་རིགས་ཀྱི་དམ་ཚིག་ལ་
རྣམ་སྣང་གི་རིགས་ཀྱི་དམ་ཚིག་དྲུག་དང་། མི་བསྐྱོད་པ་དང་རིན་ཆེན་འབྱུང་ལྡན་གྱི་རིགས་
ཀྱི་དམ་ཚིག་བཞི་བཞི་སྟེ་བརྒྱད་དང་། འོད་དཔག་མེད་ཀྱི་རིགས་ཀྱི་དམ་ཚིག་གསུམ། དོན་
གྲུབ་རིགས་ཀྱི་དམ་ཚིག་གཉིས་ཏེ། རིགས་ལྔ་བྱེ་བྲག་གི་དམ་ཚིག་བཅུ་དགུའོ། །
དེ་རིང་ཉིན་དང་བོ་ལ་འདིའི་སྔགས་སྡོམ་ཆ་ཚང་བ་ཞིག་བླངས། དེ་ནས་འདིའི་
འཕྲོར་བསྡུས་པ་བོ་ལེན་རྒྱུ་ཡིན། རྒྱུ་མཚན་ནི་སྔགས་སྡོམ་རིང་བོའི་ནང་དུ་སྔགས་སྤྱིའི་
དམ་ཚིག་མ་ཟད། རིགས་ལྔ་སོ་སོའི་དམ་ཚིག་གསལ་བོར་ཡོད་དེ། ཚུལ་ཁྲིམས་ཀྱི་ནི་བསླབ་
པ་དང་། །དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །སོ་
སོར་བརྟན་པོར་བདག་གིས་བཟུང་། །སངས་རྒྱས་ཆོས་དང་དགེ་འདུན་ནི། །བླ་ན་མེད་
པའི་དཀོན་མཆོག་གསུམ། །ཞེས་པའི་སྐབས་སུ་རྣམ་སྣང་གི་རིགས་ཀྱི་དམ་ཚིག་དྲུག་པོ་
གསལ་བོར་གསུངས་པ་དང་། རྡོ་རྗེའི་རིགས་མཆོག་ཆེན་པོ་སྟེ། །རྡོ་རྗེ་དྲིལ་བུ་ཕྱག་རྒྱ་ཡང་། །
32



བཀའ་སློབ་ཟིན་བྲིས་ཕྱོགས་བསྒྲིགས།
ཡང་དག་ཉིད་དུ་གཟུང་བར་བགྱི། །སློབ་དཔོན་དག་ཀྱང་གཟུང་བར་བགྱི། །ཞེས་མི་བསྐྱོད་
པའི་རིགས་ཀྱི་དམ་ཚིག་དང་། རིན་ཆེན་རིགས་མཆོག་ཆེན་པོ་ཡིས། །དམ་ཚིག་ཡིད་དུ་
འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། ཞེས་རིན་འབྱུང་
གི་དམ་ཚིག་བཞི་བོ་དང་། བྱང་ཆུབ་ཆེན་པོ་ལས་བྱུང་པའི། །པད་མའི་རིགས་ཆེན་དག་པ་
ལ། །ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་གཟུང་བར་བགྱི། །ཞེས་འོད་དཔག་
མེད་ཀྱི་རིགས་ཀྱི་དམ་ཚིག་གསུམ་དང་། ལས་ཀྱི་རིགས་མཆོག་ཆེན་པོ་ཡིས། །སྡོམ་པ་ཐམས་
ཅང་གདམས་པར་ནི། །ཡང་དག་ཉིད་དུ་སོ་སོར་བཟུང་། །མཆོད་པའི་ལས་ནི་ཅི་ནས་
བགྱིས། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཞེས་དོན་
གྲུབ་ཀྱི་རིགས་ཀྱི་དམ་ཚིག་གཉིས་སོགས་ཚིག་ཟུར་དུ་ཧ་ཅང་གསལ་བོ་ཡོད་པ་རེད། དེ་
བས་ན་འདིའི་རྗེས་གནང་འཕྲོ་མ་ཚོ་གང་ཡིན་ན་སྔགས་སྡོམ་འཛིན་པའི་སྐབས་སུ་རིགས་
སྤྱི་དང་བྱེ་བྲག་ཟེར་དུས་ཁྱེད་རྣམ་པ་ཚོའི་སེམས་ལ་རིགས་ལྔ་སོ་སོའི་དམ་ཚིག་ཚུལ་
བཞིན་དུ་འཆར་དགོས་པས། འདིར་ལན་གཅིག་རྗེས་ཟློས་བྱས་ན་དབང་འཕྲོ་མ་ཚོའི་
སྐབས་སུ་ཡིད་ལ་ཤར་ཐུབ་པ་ཡོང་རྒྱུ་རེད་བསམ་ནས། འདིར་སྔགས་སྡོམ་རྒྱས་པ་ཚར་རེ་
བཏོན་པ་ཡིན། དབང་རྗེས་མ་རྣམས་སུ་འདིའི་སྐབས་ཀྱི་སྔགས་སྡོམ་བསྡུས་པ་ལྟར་བྱེད་
རྒྱུ་ཡིན་ནོ། །སྤྱིར་རྗེས་གནང་གི་གཞུང་ཕལ་ཆེར་གཅིག་པ་ཡིན་པས་བསྡུས་པ་བྱས་ཀྱང་།
ཕྱག་ལེན་བསྡུས་པ་བྱེད་ཉན་རྒྱུ་མ་རེད། ལྷག་པར་དུ་དགོན་པ་བཀྲ་ཤིས་འཁྱིལ་བ་འདི་ལ་
སྔོན་སྐྱབས་མཆོག་འཇིགས་མེད་དབང་བོ། གུང་ཐང་བསྟན་པའི་སྒྲོན་མེ་དང་དབལ་མང་
པཎྜི་ཏ་ཚོའི་རིང་ནས་རིམ་པར་བརྒྱུད་དེ་ཕྱག་ལེན་རྣམ་པར་དག་པ་ཡོད་པ་དེ་དག་མ་
ཉམས་པ་ཞིག་བྱུང་ན་བསམ་པ་ཡིན། ཞེས་གསུངས་སོ། །
423



དཔེ་སྒྲིག་འགན་འཁུར་བ། ཀརྨ་ཚེ་རིང༌།
མདུན་ཤོག་ཇུས་འགོད་པ། ཀརྨ་ཚེ་རིང་།
ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པོད་གསུམ་པ།
བཀའ་སློབ་ཟིན་བྲིས་ཕྱོགས་བསྒྲིགས་ཆོས་སྲིད་ལུགས་བརྒྱ་གསལ་བའི་མེ་ལོང་།
༼སྟོད་ཆ༽
བློ་འདྲི་ཡུལ། ཁྲི་ཆེན་གུང་ཐང་རིན་པོ་ཆེ་སྐུ་འཕྲེང་བདུན་པ་༧བློ་བཟང་འཇམ་དབྱངས་དགེ་ལེགས་བསྟན་པའི་མཁན་ཆེན།
ཡོངས་འཛིན་༧རྗེ་འཇིགས་མེད་དཔལ་ལྡན་རྒྱ་མཚོ། དབོན་པོ་བཀྲ་ཤིས་རྒྱ་མཚོ།
དཔའ་རེ ས་དམ་ཆོས། སྒ་བློ་བཟང་དཔལ་ལྡན།
ཞུ་ཆེན་པ། ལོ་སྟོན་བརྩོན་འགྲུས་རྒྱ་མཚོ། རྔོག་རྒྱུད་འཇམ་དབྱངས་འཕྲིན་ལས།
གཙོ་སྒྲིག་པ། ཐང་སྐོར་དབུས་སྐྱབས།
གཙོ་སྒྲིག་གཞོན་པ། རྫ་ཤུལ་བློ་བཟང་། མཁར་སྐལ་བཟང་ཆོས་འཛིན། བློ་བཟང་ཡེ་ཤེས། དཔའ་རིས་སྐྱིད།
ལག་བསྟར་རྩོམ་སྒྲིག་པ། ཐང་སྐོར་དབུས་སྐྱབས། མཁར་སྐལ་བཟང་ཆོས་འཛིན།
དཔེ་སྐྲུན་ལས་ཁུངས།
པར་འདེབས་བཟོ་གྲྭ།
པར་སྒྲིག་ལས་ཁུངས།
པར་གཞིའི་སྒྲིག་ཐེངས།
པར་ཐེངས།
དེབ་ཚད།
དཔེ་རྟགས།
དཔེ་རིན་སྒོར།
སི་ཁྲོན་དུས་དེབ་ཚོགས་པ་དང་སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་ཧུང་སྦྱོང་པར་འདེབས་ཚད་ཡོད་ཀུང་སི།
ཁྲིན་ཏུའུ་སམ་བྷོ་ཊ་པར་སྒྲིག་ལྟེ་གནས།
༢༠༡༤ ལོའི་ཟླ་༡༡ པར་པར་གཞི་དང་པོ་བསྒྲིགས།
༢༠༡༤ ལོའི་ཟླ་༡༡ པར་པར་ཐེངས་དང་པོ་དཔར།
༢༦༠ IIun:: ༡༨༥ nunl
]SBN 978-7-54095672 - ]
༡༥༠ ( པོད་༡ -༥)
