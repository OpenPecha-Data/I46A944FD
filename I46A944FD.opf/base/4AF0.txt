༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7913
n/a
ImageGroup:
ISBN:
13CN7918
n/a
18
Title:
ཁྲི་གུང་ཐང་སྐུ་ཕྲེང་དྲུག་པའི་གསུང་འབུམ།
|khri gung thang sku phreng drug pa'i gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
n/a
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །ཁྲི་གུང་ཐང་འཇམ་པའི་དབྱངས་སྐུ་ཕྲེང་དྲུག་པ་
ཆེན་པོའི་བཀའ་སློབ་ཟིན་བྲིས་ཕྱོགས་བསྒྲིགས་
ཆོས་སྲིད་ལུགས་བརྒྱ་གསལ་བའི་མེ་ལོང་
ཞེས་བྱ་བ་བཞུགས་སོ། །
༼སྨད་ཆ༽
ཐང་སྐོར་དབུས་སྐྱབས་ནས།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
六世贡唐仓·丹贝旺旭文集:全5卷:藏文/欧加主编,
-成都:四川民族出版社,2014.8
| ISBN 978-7-54010-5072-1
L. 0六… II. 1欧…. 0贡唐仓·丹贝旺旭
(1920~2000) - 文集 - 藏语 IV. 1052
中国版本图书馆 CIP 数据核字(2014)第207753号
六世贡唐仓·丹贝旺旭文集(1-5 卷)
主编:欧加
顾问: 第七世贡唐仓罗藏嘉木央格勒丹贝堪钦
久美华尔嘉木措(贡唐仓经师)
扎西丹曲嘎·罗桑华尔日
责任编辑嘎尔玛泽朗
封面设计 嘎尔玛泽朗
出版发行 四川党建期刊集团 四川民族出版社
排版 成都桑布扎照排印务部
印刷,四川宏丰印务有限公司
成品尺寸 260mm x 185mm
印张 104.50
字数:790千
版次 2014年11月第1版
| 次 2014年11月第1次印刷
书 号 ISBN 978-7-5400-5072-1
定 价 1500.00元(1-5 卷)
版印书定



༈
འཇིགས་མེད་གདོང་ལྔ་འབར་བས་བཏེགས་པའི་ཕྱིར་།
བཤད་སྒྲུབ་བསྟན་པའི་དཔལ་དུ་ལེགས་བྱོན་པ་།
དབང་ཕྱུག་བརྒྱད་ལྡན་བཤེས་གཉེན་ཉིན་མོའི་མགོན་།
བ
མཛད་འཕྲིན་སྣང་བས་ས་ཆེན་ཡོངས་ལ་ཁྱབ་
པ་
f
=
མns,
པ༌ EI
[



ཁྲི་གུང་ཐང་འཇམ་པའི་དབྱངས་འཇིགས་མེད་བསྟན་པའི་དབང་ཕྱུག་ལ་ན་མོ།



དཀར་ཆག
༼ སྨད་ཆ ༽
རྗེའི་བསྟོད་འགྲེལ་ཆེན་མོའི་བཤད་ལུང་གནང་སྐབས་ཀྱི་བཀའ་སློབ། ...…..…...…1)
འཕོ་ལུང་གི་བཤད་པ། .......
... ( 24 )
དོན་དགུའི་རྗེས་སུ་ཐོག་དང་བོར་བླ་བྲང་དུ་ཕེབས་སྐབས་ཀྱི་བཀའ་སློབ། ....28)
བླ་བྲང་དགོན་པ་སླར་གསོའི་བཞུགས་མོལ་ཚོགས་འདུར་གནང་བའི་བཀའ་སློབ།
.……….
(3) )
བླ་བྲང་དགོན་ཇི་ལྟར་སླར་གསོ་བྱེད་ཚུལ་སྐོར་གྱི་བཀའ་སློབ། ....….…....….…...(41)
གྲྭ་བ་ཕྱིར་བསྡུ་ལེན་བྱེད་ཚུལ་སོགས་ཀྱི་བཀའ་སློབ། ..
དོན་དགུའི་རྗེས་སུ་ཐོག་དང་བོར་བསང་ཁོག་ལ་ཕེབས་དུས་ཀྱི་བཀའ་སློབ།
....， ( 68)
.： 74)
མཛོད་དགེ་དང་ཅོ་ནེའི་ས་དོན་བར་གནང་བའི་བཀའ་སློབ། ....…........... (85)
མཛོད་དགེ་ཉིན་མ་ལ་གནང་བའི་བཀའ་སློབ། ....…...........….……......... ( 98)
ཨ་མཆོག་མཚན་ཉིད་དགོན་ལ་གནང་བའི་བཀའ་སློབ།
ཨ་མཆོག་རིན་པོ་ཆེ་དང་ཁོང་རྣམ་གཉིས་ཞལ་འཛོམས་སྐབས་ཀྱི་བཀའ་སློབ།
... ༈ 115)
........
( 136）
ཀྲུའུ་ཧེའུ་ནས་རྒྱའི་དད་ལྡན་དམངས་ཚོགས་ལ་གནང་བའི་བཀའ་སློབ། .... 1147)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
•...，
{ [8] }
མཛོད་དགེ་བཞག་སྡོམ་དགོན་གྲོང་ལ་གནང་བའི་བཀའ་སློབ། .......……......… (167)
བསང་ཚོ་རྩེ་བདུན་ལ་ཐོག་འབར་གྱི་ལབ་ཙེ་བསྟད་ཉིན་གྱི་བཀའ་སློབ། ...... (178)
ཨ་མཆོག་མཚན་ཉིད་དགོན་ལ་གནང་བའི་བཀའ་སློབ།
མཛོད་དགེ་སྒར་སར་ལ་གནང་བའི་བཀའ་སློབ། ....……..............…...... ( 197)
མཛོད་དགེ་སྒར་སར་དགོན་གྱི་ཤིང་སློང་ཐོག་གནང་བའི་བཀའ་སློབ། .. (203 )
ཁོ་ཚེ་ལྷ་སྡེ་ལ་གནང་བའི་བཀའ་སློབ། ....……….……..
བསང་ཆུ་རྫོང་གི་འགོ་ཁྲིད་རྣམས་ལ་གནང་བའི་བཀའ་སློབ། .......…...…..… (210)
དབལ་ཤུལ་ཁྲོ་ཁོ་སྨད་མ་ལ་གནང་བའི་བཀའ་སློབ། .....….....……....…...…..... (216)
གཙོས་སྲས་མཁར་གྱི་རབ་གནས་མཛད་སྒོར་གནང་བའི་བཀའ་སློབ། ........ (225)
ཁོ་ཚེ་ལྷ་སྡེ་ལ་ཆོ་འཕྲུལ་སྨོན་ལམ་ཆེན་མོའི་སྐབས་གནང་བ
....
.. (207 )
.…..…......…...............
...... （228)
......... {247)
སོག་པོ་ཆོས་སྒར་ལ་གནང་བའི་བཀའ་སློབ། ........…..…..…...…...…........….. (241)
སོག་པོའི་ཡུལ་དུ་གནང་བའི་བཀའ་སློབ།
སོག་པོའི་ཁ་གསུམ་ཚོ་བ་ལ་གནང་བའི་བཀའ་སློབ། ................... （249)
ནུབ་བྱང་མི་རིགས་སློབ་ཆེན་གྱི་བོད་རིགས་སློབ་མར་གནང་བའི་བཀའ་སློབ།
.…....……….. (251)
ཁྱུང་མཆུ་རྫོང་མི་རིགས་སློབ་འབྲིང་ལ་གནང་བའི་བཀའ་སློབ། .....……..….. (258)
དམག་སར་ལྷ་སྡེ་ལ་གནང་བའི་བཀའ་སློབ། .....…............…........... (263)
མཛོད་དགེ་གླིང་བ་དགོན་གྲོང་ལ་གནང་བའི་བཀའ་སློབ། .....…...…......…. (271)
ཁོ་ཚེ་ནས་གྲྭ་ཚང་གི་ཤིང་སློང་ཐོག་ཏུ་གནང་བའི་བཀའ་སློབ། ............. (277)
དབལ་ཤུལ་གནའ་རུ་བ་ལ་གནང་བའི་བཀའ་སློབ། ........…......…...…...….... (279)



དཀར་ཆག
• • • • • • • • • • • • • • • •
• • • • • •，
| 380）
....……......
315)
ཨ་མཆོག་སྟོད་སྨད་ལ་གནང་བའི་བཀའ་སློབ། ..
ཐང་སྐོར་རུ་སར་མ་ལ་གནང་བའི་བཀའ་སློབ། ...…..…….…..….……..…...... (281)
ནུབ་བྱང་སློབ་ཆེན་གྱི་ཞིབ་འཇུག་སློབ་མར་གནང་བའི་བཀའ་སློབ། ......….. 1392)
དངུལ་རྭ་ལྷ་སྡེ་ལ་གནང་བའི་བཀའ་སློབ། .........………..…...
ཨ་མཆོག་དང་མགོན་ཤུལ་གྱི་གྱོད་བར་དུ་གནང་བའི་བཀའ་སློབ། ......... 1322)
ཁྱུང་མཆུ་རྫོང་བོད་ཡིག་སློབ་འབྲིང་ལ་གནང་བའི་བཀའ་སློབ། ......…….... (326)
མཚན་ཉིད་སློབ་ཆུང་ལ་གནང་བའི་བཀའ་སློབ། ........…...………..…..….... (335)
དབལ་བན་ཚང་ལ་གནང་བའི་བཀའ་སློབ། ...….….…..…..……….…........ (337)
མཇུག་བྱང་། ........
..…................... ( 315)



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །རྗེའི་བསྟོད་འགྲེལ་ཆེན་མོའི་བཤད་ལུང་གནད་
སྐབས་ཀྱི་བཀའ་སློབ་བཞུགས་སོ། །
དང་བོ། སྤྱི་བཤད།
འོ། ནམ་མཁའ་དང་མཉམ་པའི་མ་སེམས་ཅན་ཐམས་ཅད་ཀྱི་དོན་དུ་འཐོབ་བྱ་བླ་
ན་མ་མཆིས་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་
བྱ། དེའི་ཆེད་དུ་དམ་པའི་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་ཆུབ་མཆོག་
ཏུ་སེམས་བསྐྱེད་པའི་རྩིས་ཟིན་པའི་སྒོ་ནས་གསན་པར་བྱ། ང་ནི་གསན་བྱ་དམ་པའི་ཆོས་
ང་ལྟ་སྐབས་སུ་བབ་པ་ནི། འཇམ་པའི་དབྱངས་དཀོན་མཆོག་བསྟན་པའི་སྒྲོན་མེས་མཛད་
པའི་བསྟོད་པ་དོན་ལྡན་མའི་རང་འགྲེལ་བསྟན་པའི་དེ་ཉིད་སྣང་བ་ཞེས་བྱ་བ། ཡོངས་
གྲགས་སུ་རྗེའི་བསྟོད་འགྲེལ་ཆེན་མོ་ཞུ་བ་དེའི་བཤང་ལུང་འབུལ་བ་སྐབས་སུ་བབ་པའི་
ཆོས་ཡིན། བཤང་ལུང་དང་ཁྲིད་མི་འདྲ། བླ་མ་གོང་མ་རྣམས་དང་ལྷག་པར་དུ་ཀུན་མཁྱེན་
འཇིགས་མེད་དབང་བོ། ཨ་ཁུ་རིན་པོ་ཆེ་ཤེས་རབ་རྒྱ་མཚོ་ཚང་སོགས་ཧ་ཅང་ཐུགས་ཞིབ་
སྟབས། དབང་ལུང་རྗེས་གསུམ་གྱི་རིམ་པ་བཀའ་དོག་མོ་དང་ཕྲ་ཞིང་ཞིབ་པ་གནང་སྲོལ་
ཡོད། བཤད་ལུང་ཡིན་ན་ལུང་གི་གོ་ཆོད་པ་དང་། ལུང་འདོན་པའི་ཞོར་དུ་བཤད་པ་ཅུང་
རེ་བྱེད་པ་ལ་བཤད་ལུང་ཞེས་འ བོང། ཁྲིང་ལ་རེགས་མི་འདྲ་བ་འགའ་ཡོད། ཡོངས་གྲགས་
སུ་དཔེ་ཁྲིད་ཅེས་པ་ནི་སྔོན་དུ་གཞུང་གང་ཁྲིད་པ་དེའི་ངོ་བོ་ར ག ས་རིམ་ཞིག་གསུངས་
ནས། དེའི་རྗེས་སུ་རང་རང་གི་གྲྭ་ཚང་ལ་ཕྱག་ལེན་ཅི་ཡོད་དང་རྩོད་པ་བྱེད་ལུགས་ཅི་
ཡོད་ཀྱིས་བརྡར་ཤ་གཅོད་པ་ལ་དཔེ་ཆ་གཙོ་བོར་བཟུང་ནས་དཔེ་ཆའི་ངོས་སུ་བཤད་པ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
(H
ལ་དཔེ་ཁྲིད་ཟེར། དཔེ་ཁྲིད་མ་ཡིན་པའི་ཉམས་ཁྲིད་ཟེར་བ་དང་། ཟབ་ཁྲིད། མཛུབ་ཁྲིད།
མྱོང་ཁྲིད་སོགས་ཁྲིད་ཀྱི་རིགས་དེ་དག་ལ་གསུང་ཚུལ་མི་འདྲ་བ་མང་བོ་ཡོད། ཁོང་ཨ་ཁུ་
རིན་པོ་ཆེའི་ཕྱག་ལེན་ལ་བཤད་ལུང་ཡིན་ན་ཕལ་ཆེར་དཔེ་ཁྲིད་དང་འདྲ་བར་ཁ་བརྡ་
བྱེད་པ་ལྟར་གསུངས་པ་ཡིན། བསྐྱེད་རྫོགས་ཀྱི་ཁྲིད་ལྟ་བུ་ཡིན་ན་བཤད་པའི་ཤུགས་འདྲེས་
ང གོས་ཀྱང་། ཡོངས་གྲགས་ཀྱི་ཁ་བརྡ་ལྟ་བུ་བྱས་ན་མི་འགྲིག་ཅེས་བླ་བྲང་གི་ཕྱག་ལེན་དེ་
འདྲ་རེད། ད་ཐེངས་སྐབས་སུ་བབ་པའི་བཤད་བྱ་ནི་རྗེའི་བསྟོད་འགྲེལ་ཆེན་མོ་ཡིན།
གཉིས་པ། མཛད་པ་བོའི་ཆེ་བའམ་རྣམ་ཐར་མདོར་བསྡུས།
བསྟོད་འགྲེལ་ཆེན་མོ་འདི་བསྟོད་པ་དོན་ལྡན་མའི་རང་འགྲེལ་རེད། ལམ་རིམ་ལྟ་བུ་
ལ་མཚོན་ན། ཐོག་མར་མཛད་པ་བོའི་ཆེ་བ། ཆོས་ཀྱི་ཆེ་བ། ཆེ་བ་གཉིས་དང་ལྡན་པའི་ལམ་
ལ་ཉམས་ལེན་ཇི་ལྟར་བྱ་ཚུལ་ཞེས་ས་བཅད་དེ་ལྟར་ལེན་པ་དང་། ཆོས་ལ་ཡིད་ཆེས་བསྐྱེད་
པ་དང་། ཆོས་ཁུངས་བཙུན་པར་བསྟན་པའི་ཕྱིར་དུ་མཛད་པ་བོའི་ཆེ་བ་གཙོ་བོ་བྱས་ནས་
གསུངས་པ་རེད། འདི་ལྟ་བུ་ཡིན་ན་ཡང་འཇམ་དབྱངས་བླ་མ་ཁོང་གིས་གཞུང་འདི་འདྲ་
བ་བསམ་གྱིས་མི་ཁྱབ་པ་བརྩམས་པས་ང་ཚོའི་རྒྱུད་ལ་དད་པ་སྐྱེ་བའི་ཆེད་དུ་ཐོག་མར་
མཛད་པ་བོའི་ཆེ་བའམ་རྣམ་ཐར་ཅུང་ཞིག་ཞུ་བ་ལ། གུང་ཐང་བསྟན་པའི་སྒྲོན་མེ་ལ་བླ་
བྲང་ཡིན་ན་རྩོད་པ་བྱེད་སྐབས་འཇམ་དབྱངས་བླ་མ་བསྟན་པའི་སྒྲོན་མེའི་བཞེད་པ་གང་
ཞིག་ཟེར་བ་ལས་གུང་ཐང་བསྟན་པའི་སྒྲོན་མེས་བཞེད་པའི་ཕྱིར་ཞེས་མི་བརྗོད། རྒྱུ་མཚན་
ནི་རང་གི་ཡིག་ཆའི་བདག་པོ་ཡིན་པས། བསྟན་པའི་སྒྲོན་མེ་ལ་ཆེ་བརྗོད་བྱེད་ཆེད་ཡིན། །
༡ ཁྲི་ཆེན་དགེ་འདུན་ཕུན་ཚོགས། བསྟན་པའི་སྒྲོན་མེའི་སྐུ་ཕྲེང་དང་བོ་ཁྲི་ཆེན་
དགེ་འདུན་ཕུན་ཚོགས་རེད། ཁྲི་ཆེན་དགེ་འདུན་ཕུན་ཚོགས་ཁོང་འཁྲུངས་ས་ནི་གཅའ་
དབལ་ཤུལ་ཡིན། དབལ་ཤུལ་འདི་ལ་གཅའ་དབལ་ཤུལ་དང་འཚམས་རིང་དབལ་ཤུལ།
ཁ་ནག་དབལ་ཤུལ་བཅས་མང་ལ། རྗེས་སུ་དེ་རྣམས་འཐོར་སོང་། ཁོང་དེའི་ནང་གི་ཁ་



བཀའ་སློབ་ཟིན་བྲིས་ཕྱོགས་བསྒྲིགས།
ནག་དབལ་ཤུལ་གྱི་རྒྱུད་པ་རེད། ཁོང་འཁྲུངས་སའི་ས་ཏ་རིའི་རི་བཙན་ཟེར་བའི་རི་དེའི་
སྟེང་ཡིན་པ་རྣམ་ཐར་ལོ་རྒྱུས་དང་དམངས་ཁྲོད་ངག་རྒྱུན བཅས་གཅིག་མཚུངས་རེད།
སྔོན་ཆད་ང་དེར་སོང་ནས་རི་བཙན་གྱི་རྩེ་ནས་བསང་ཞིག་ཕུད་པ་དང་། ཁོང་གང་ཞིག་
ཏུ་འཁྲུངས་པ་ཡིན་ནམ་བསམ་བཞིན་ཕྱིར་ལམ་དུ་འོང་ཞིང་ལྟེམ་རི མ་འདྲ་ཞིག་ཡོད་པ་
དེའི་སྟེང་དུ་ཅུང་ངལ་གསོས་པ་ན། དེར་རྡོ་འབུམ་དཀར་བོ་ཞིག་བླུག་ཡོད་པ་རྩྭ་གསེབ་ཏུ་
ཐིམ་འདུག བདག་གི་སེམས་ལ་དེ་ཁྲི་ཆེན་དགེ་འདུན་ཕུན་ཚོགས་འཁྲུངས་ས་ཡིན་རྒྱུ་
རེད་བསམ་སྟེ། དེའི་རྡོ་འབུམ་ལ་ཁ་གསོས་དང་སྨོན་ལམ་རེ་བཏོན་པ་ཡིན། དེང་སང་
གནས་དེར་རྡོ་འབུམ་ཆེ་བ་དང་མཇལ་སྐོར་བ་ཡང་མང་བར་འདུག ཁོང་གི་སྐུ་ཡུལ་ཁྱིམ་
ཚང་ལ་སྦྲ་རྒན་ཚང་ཟེར་བ་དང་སྦྲ་ཆུང་ཚང་ཟེར་བ་གཉིས་ཡོད་པ། རྗེས་སུ་འཐོར་སོང་བ་
ན་རྩེ་དབུས་ཞེས་འབོད། རྩེ་དབུས་ཟེར་དོན་ནི་བོན་པོའི་རྒྱུད་པ་ཡིན་པས་རེད། ཁྲི་ཆེན་
དགེ་འདུན་ཕུན་ཚོགས་ཁོང་ཡང་བོན་པོའི་རྒྱུད་པ་རེང། ཁོང་གི་ཕའི་གདུང་རྒྱུད་ལ་བོན་
གྱི་སྒོ་ནས་འཇའ་ལུས་ཐོབ་པ་གྲུབ་ཆེན་དགུ་བྱུང་བ་སོགས་རྣམ་ཐར་དུ་འདུག གང་ལྟར་
སྣང་ཞིག་སྐུ་ཕྲེང་དང་བོ་དང་དེ་ཚོའི་རྒྱུད་པ་གཅིག་རེ ད། ཁྲི་ཆེན་ཁོང་ཆུང་དུས་ནས་
རིགས་སད་དེ་ལྷ་སར་ཕེབས་ནས་གཞུང་པོ་ཏི་ལྔ་ལ་སློབ་གཉེར་ཡང་དག་པ་ཞིག་གནང་
ད གོས་སྙམ་ནས་ལྷ་སར་འགྲོ་ཆས་བྱས་པ་ན། ཕ་མ་གཉིས་ཀྱིས་རྒྱུ་ནོར་ཚང་མ་བཙོང་བ་ལ་
གསེར་སྲང་དོ་མ་གཏོགས་མ་བྱུང་། གསེར་སྲང་དོ་བོ་དེ་གཞན་གྱིས་འཕྲོག་ཏུ་དོགས་ནས་
སྦ་སྨྱུག་གི་ལག་རྟེན་ཞིག་གི་ནང་དུ་སྦས། དེ་ཁོང་གིས་ལག་རྟེན་དུ་བཟུང་ནས་སོང་བ་ན།
དེ་དུས་འགྲིམ་འགྲུལ་སྟབས་མི་བདེ་ཞིང་ལམ་ཐག་རིང་བས་ཟླ་བ་ཁ་ཤས་སུ་རྐང་ཐང་དུ་
འགྲོ་དགོས་སྟབས། གོས་ཟགས་སོང་ནས་ཏྲེ་སིག་སིག་ཅིག་ཡིན་ཚོང་འདུག སྤྱིར་ན་ཁོང་
ཁྲོ་ཁོའི་མི་ཡིན་པས་ཁྲོ་ཁོའི་མི་ཅུང་རྫ་བུ་རྫུབ་བེ་ཞིག་ཡིན་པ་དང་། གོན་པ་ཡང་གནའ་དུས་
ཚེམས་ཐིག་ཞེས་བལ་ཕྱིང་གི་ཐོག་ཏུ་རས་ཀྱི་ལྷན་པ་བཙེམས་པ་ཞིག་ཡོད་པ་དེ་མནབས་
ནས་ཕེབས་པ་ཡིན་རྒྱུ་རེད། ཁོང་ལྷ་སར་འབྱོར་བ་ན་ཁྲོ་ཁོའི་མི་ཡིན་སྟབས་དབལ་ཤུལ་མི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚན་ཞེས་ཧར་གདོང་ཁམས་ཚན་ལ་ཞུགས་དགོས་པས། ཁོང་ཁམས་ཚན་དགེ་རྒན་གྱི་
མདུན་དུ་སོང་ནས་ང་གྲྭ་སར་ཞུགས་རྒྱུ་ཞེས་ཞུས་པ་ན། ཁོང་གི་གོན་པ་ཧྲལ་ཧྲུལ་ངང་ཉམ་
ཆུང་སྟབས། དགེ་རྒན་གྱིས་རྩམ་པ་ཞིག་ཟ་ཞོར་དུ་ཁྱོད་རྫོབ་ར་འགྲོ་ས་བྱ་བྲལ་ཡིན་འགྲོ།
ང་ཚོ་ཧར་གདོང་ཁམས་ཚན་ལ་ཁྱོད་འདྲ་བ་ད གོས་པ་མིན་ཞེས་གོན་རྒྱུ་རྫོབ་སྟབས་མ་
བླངས། དེ་ནས་ཁོང་གི་སེམས་ལ་དོན་དམ་པར་བདེན་པའི་རྟགས་ཤིག་དགོས་པ་རེད་
སྙམ་དེ། དེས་ན་ང་ལ་རྩམ་པ་ཞིག་གནང་རོགས་ཞུས་པ་ན། རྩམ་པ་ཆང་རིལ་ཞིག་ཕྱག་ཏུ་
བཞག་ནས་ད་ཁྱོད་སོང་། ཁོང་ཚོ་ཧར་གདོང་ཁམས་ཚན་ལ་ཁྱོད་འདྲ་བ་ད གོས་པ་མེད་
ཅེས་གསུངས། དེ་ནས་ཁོང་བྱ་བྲལ་དུ་ཕེབས་སྟེ་ཚོགས་སུ་ཞུགས་ནས་ཀུན་མཁྱེན་འཇམ་
དབྱངས་བཞད་པ་བླ་མ་རུ་བསྟེན་པ་དང་། འཇམ་དབྱངས་བཞད་པས་ཧ་ཅང་ཐུགས་
བརྩེ་ཆེན་པོ་གནང་། ཁོང་ཡར་ཕེབས་དུས་ལམ་བར་ནས་འཕྲད་དེ་ཡར་འགྲོ་རོགས་ཁྲི་
ཆེན་དང་ ལ་ལྡན་གྲགས་པ་སྟེ་ཧོར་གཙང་གསེར་ཁྲི་རེད། རྣམ་པ་གཉིས་མཉམ་དུ་ཚོགས་
ཆོས་ར་སོགས་སུ་ཕེབས། རྗེས་སུ་བྱང་རྩེའི་མཁན་པོར་བཞུགས་ཤིང་དགའ་ལྡན་གསེར་ཁྲི་
ལ་བཞུགས་སུ་ཉེ་བ་ན། ཧར་གདོང་གིས་ཁོང་ཚོའི་མི་ཚན་བྱེད་བསམ་ནས་བྱ་བྲལ་གྱི་ལག་
ནས་འཕྲོག་རྩིས་བྱས་པ་ན། ཁོང་གིས་བདེན་པའི་རྟགས་ཁྱོད་རྫོབ་ར་འགྲོ་ས་བྱ་བྲལ་ཡིན་
ཞེས་རྩམ་པ་ཆང་ཐེ་ཞིག་སྦྱིན་པ་མིན་ནམ་ཞེས་བཤད་པ་ན་ལན་མ་བྱུང༌། འོན་ཀྱང་ཧར་
གདོང་ཁམས་ཚན་ཧ་ཅང་ཆེན་པོ་ཡིན་པ་དང་སྐུ་དྲག་གི་རྒྱབ་རྩ་ཡོད་སྟབས། བྱ་བྲལ་གྱིས་
མ་ཐུབ་པར་གང་ལ་ཐོབ་རྒྱུ་ཤོ་བརྒྱབ་པ་རེད། ཤོ་འཕེན་དུས་ཧར་གདོང་ཁམས་ཚན་ལ་ཤོ་
རྡེའུ་བཅོ་བརྒྱད་བབས་པ་དང་། བྱ་བྲལ་ཁམས་ཚན་གྱི་བརྟེན་པ་ལྷ་མོ་ཡིན་པས། ལྷ་མོ་ལ་
དྲག་ཏུ་གསོལ་བ་བཏབ་ཤིང་འཕངས་པ་ན། ཤོ་རྡེའུ་ཆག་སོང་ནས་བཅུ་དགུ་བབས་པས་
བྱ་བྲལ་ཁང་ཚན་ལ་ཐོབ་སོང༌། ཤོ་རྡེའུ་ཆག་པོ་དེ་དང་རྩམ་པ་འཆང་བུ་དེ་སྙན་ཤལ་དུ་
བཅུག་ནས་ཤངས་ཁྲག་གིས་ལྷ་མོ་གསུམ་བཞེངས་ཤིང་གཉིས་ཕ་ཡུལ་དུ་བསྐུར། གཅིག་
ཁོང་གི་ཁྱིམ་ཆེ་བ་དེང་སང་ཁོ་ཚེ་ན་ཡོད་པ་ཚང་ལ་གནང་བ་དང་། གཅིག་རྩེ་དབུས་ཝ་



བཀའ་སློབ་ཟིན་བྲིས་ཕྱོགས་བསྒྲིགས།
སར་ཟེར་བ་དེང་སང་མཛོད་དགེ་ཉིན་མ་ན་ཡོད་པ་དེ་ཚང་ལ་གནང་བ་རེད། དེང་སང་
གང་ཡིན་ན་ཤུལ་ཆད་ལ་ཁད་པར་འདུག གཅིག་བྱ་བྲལ་ཁང་ཚན་དུ་བཞག་པ་བྱ་བྲལ་ལྷ་
མོ་ཟེར་བ་དེ་རེད། རིག་གནས་གསར་བརྗེའི་སྐབས་སུ་དེ་ཚོ་གཏོར་བརླགས་བྱས་པ་ན། ལྷ་
མོའི་ཐང་ག་མང་བོ་ལྷན་གཅིག་ཏུ་ཁྱེར་ནས་ཚོགས་ཆེན་འདུ་ཁང་གི་མགོན་ཁང་དུ་བཞག་
འདུག ན་ནིང་འབྲས་སྤུངས་དང་སྒོ་མང་གིས་ང་ལ་ཁྲི་ཆེན་ཁོང་གི་ཤངས་ཁྲག་གིས་
བཞེངས་པའི་ལྷ་མོ་གང་ཡིན་ཁྱེད་ཀྱིས་ངོས་འཛིན་ད གོས་ཞེས་པ་ན། ངས་ཀྱང་དེ་ཆོག་
ཅེས་ཞུ་དོན་ནི། སྔོན་ཆད་ཁོང་གི་སྐུ་ཡུལ་ཁྱིམ་ཆེ་བ་ལ་བྱིན་པའི་ཐང་ག་ཁྱིམ་ཚང་གིས་མ་
ཐུབ་པ་བསྟན་པའི་སྒྲོན་མེ་ཚང་ལ་ཕུལ། བསྟན་པའི་སྒྲོན་མེ་ཚང་གིས་རི་ཁྲོད་ཞོལ་དུ་
བཞག་པས་རི་ཁྲོད་ཞོལ་གྱི་ལྷ་མོ་ཞེས་ཤིན་ཏུ་མིང་གྲགས་ཅན་དེ་རེད། ལྷ་མོ་གཉིས་པ་དེ་
ཡང་རྩེ་དབུས་ཝ་སར་གྱིས་མ་ཐུབ་པར་ང་ཆུང་དུས་སུ་ཁྱེད་ལ་ཕྱིར་ཕུལ་པ་ཡིན་ཞེས་ང་ལ་
བྱིན་པ་དང་། ངས་ཁྱེར་ཡོང་ནས་རི་ཁྲོད་མཁའ་སྤྱོད་རྩེར་བཞག་པ་ཡིན། དེ་བཅོས་སྒྱུར་
སྐབས་སུ་མེད་སོང་། ན་ནིང་ང་བཙོན་ནས་ཐོན་ཏེ་རི་ཁྲོད་ཀྱི་སྒོམ་ཁང་དུ་སོང་བ་ན། ལ་
ལུང་གི་ཐང་ག་མང་བོ་ཕྱིར་འབྱོར་བ་དེར་བཤམས་ཡོད་པར། ངས་བལྟས་པ་ན་རི་ཁྲོད་
ཞོལ་གྱི་ལྷ་མོའི་ཐང་ག་དེའི་ནང་དུ་ཡོད་འདུག མདོ་སྨད་ཀྱི་ལྷ་མོའི་ཐང་ག་གཉིས་ཀ་ངས་
ངོ་ཤེས་སྟབས་ཐང་ག་གསུམ་པོ་མཉམ་དུ་བཞེངས་པ་ཡིན་པས་ཨ་ན་མ་ན་རེད། བྱ་བྲལ་
ཁམས་ཚན་གྱི་ལྷ་མོ་ངོས་འཛིན་བྱེད་དུས་ལྷ་མོའི་ཞལ་ཐང་གིའི་ངོས་ན་ཁ་བཏགས་སེར་
པོ་ཞིག་དང་ལང་སེར་པོ་གཅིག་མ་གཏོགས་གཞན་སྙན་ཤལ་སོགས་ཅི་ཡང་མི་འདུག ལིང་
སེར་བོ་དེ་ལྷུང་ཡོང་ནས་ངའི་སྐེ་ལ་བསྐོན་སོང་། དེ་ཚོ་རྟེན་འབྲེལ་རེད། ངས་ངོས་འཛིན་
བྱས་ནས་དེང་སང་འབྲས་སྤུངས་ཚོགས་ཆེན་གྱི་མགོན་ཁང་དུ་བྱ་བྲལ་ལྷ་མོ་ཞེས་བཞག་
ཡོད། གང་ལྟར་ཁོང་གིས་དེ་ལྟ་བུའི་དཀའ་སྤྱད་བྱས་ནས་ཁྲི་ཆེན་དཔལ་ལྡན་གྲགས་པ་
དང་ཁོང་རྣམ་པ་གཉིས་མཉམ་དུ་ཚོགས་ཆོས་ར་ སོགས་སུ་ཕེབས་ཤིང་བཞུགས་པ་ན།
བསམ་པ་ནག་པོ་ཅན་ཞིག་གིས་ཁོང་དཔོན་གཡོག་གཉིས་ལ་ཁོག་མ་ཞིག་ཡོད་པ་དེའི་ནང་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུ་དུག་བཏབ་ནས་ཁོང་གཉིས་དུག་གིས་བསྙུངས་པ་ན། ཀུན་མཁྱེན་འཇམ་དབྱངས་
བཞད་པས་འཇིགས་བྱེད་ཀྱི་སྒོ་ནས་དུག་སྦྱོང་གི་རིལ་བུ་བསྒྲུབས་ཏེ་ཁོང་གཉིས་དུག་ནད་
ལས་གྲོལ་ཞིང་། ཀུན་མཁྱེན་འཇམ་དབྱངས་བཞད་པ་ཁོང་ཐུགས་རྒྱལ་བཞེངས་པའི་ཚུལ་
གྱིས་ཇི་འདྲའི་བསམ་པ་ནག་པོ་དེ་ཚོ་ལ། ཁོང་གི་མི་འདི་གཉིས་དགའ་ལྡན་གསེར་ཁྲིར་
འདུག་མི་གཉིས་ཡིན་ཞེས་དེ་དུས་ནས་གསེར་ཁྲིར་བཞུགས་པའི་ལུང་བསྟན། རྗེ་རིན་པོ་
ཆེས་དགའ་ལྡན་ཁྲི་ཐོག་ལྔ་བཅུ་བར་ཁོང་སླར་འབྱོན་ཞེས་གསུངས་པ་གྲྭ་རྒན་བླ་རྒན་ཚོའི་
བཤད་རྒྱུན་དུ་ཡོད་པ་ཞིག་རེད། དཔེ་ཆའི་ངོས་སུ་ལུང་བསྟན་ཡོད་མེད་ངས་མ་ཤེས། འོན་
ཀྱང་ཁྲི་རབས་ལྔ་བཅུ་བར་ཁྲི་ཆེན་དགེ་འདུན་ཕུན་ཚོགས་བཞུགས་དུས་ཀུན་གྱིས་རྗེ་ཐམས་
ཅད་མཁྱེན་པས་ཁོང་ཁྲི་རབས་ལྔ་བཅུ་བར་སླར་འབྱོན་ཞེས་གསུངས་ཡོད་པས། འདི་བ་
ནི་རྗེ་ཐམས་ཅད་མཁྱེན་པ་དངོས་ཡིན་ཞེས་གྲྭ་ས་སོགས་སུ་དད་པ་དག་སྣང་ཆེན་པོ་བྱེད་
པ་དང་། རྗེས་སུ་ཁོང་གིས་རྗེ་ཐམས་ཅད་མཁྱེན་པའི་དངུལ་གདུང་ཆེན་མོ་གསེར་གདུང་
དུ་བསྒྱུར། དགའ་ལྡན་ཁང་སར་བཞེངས། འགྲེལ་བ་དོན་གསལ་གྱི་དཔར་བཏབ་ཤིང་
བོད་ཀྱི་རྒྱལ་ཚབ་དང་རྒྱལ་བ་པད་དཀར་འཛིན་པའི་ཡོངས་འཛིན་དུ་བཞུགས་པ་སོགས་
བོད་ལ་ཕྱག་རྗེས་ཤིན་ཏུ་ཆེའོ། །ཀུན་མཁྱེན་འཇམ་དབྱངས་བཞད་པ་མདོ་སྨད་དུ་ཕེབས་
དུས་རྣམ་པ་གཉིས་ཀྱིས་ཐུགས་སྨོན་རྒྱ་ཆེན་པོ་མཛད་ཅིང་ཁོང་ཡང་ཁྱེད་ཀྱི་རྗེས་སུ་མདོ་
སྨད་དུ་འགྲོ་དགོས་ཞུས་པ་ན། ཀུན་མཁྱེན་འཇམ་དབྱངས་བཞད་པས་ཁྱེད་འགྲོ་མི་ཉན།
ཁྱེད་སོང་ན་དབུས་གཙང་དུ་ངའི་མིང་སྒྲོག་མི་ཞིག་ཀྱང་མེད་འགྲོ། ཁྱེད་ད་དུང་ཕེབས་
ཚད་མིན། རྗེས་སུ་གནས་ཚུལ་ལ་བལྟ་ཞེས་གསུངས། རྗེས་སུ་ཀུན་མཁྱེན་འཇམ་དབྱངས་
བཞད་པ་ཁོང་མདོ་སྨད་དུ་སྐུ་གཤེགས་ཁར་ཁྲི་ཆེན་དགེ་འདུན་ཕུན་ཚོགས་ངེས་པར་དུ་
གདན་འདྲེན་ཞུ་དགོས་ཞེས་རྒྱལ་པོ་ཇུ་ནང་དང་དཔོན་མོ་རྣམ་རྒྱལ་སྒྲོལ་མ་སོགས་ལ་
བཀའ་ཕེབས། ཁྲི་ཆེན་ཁོང་ལ་རྗེས་སུ་མཁས་པའི་གྲགས་སྙན་ཆེན་པོ་རྒྱས་ཤིང་ཀུན་གྱིས་
བཀུར་བའི་བླ་མ་གཙོ་བོར་གྱུར་བ་དང་། སྐབས་དེར་དབུས་སུ་ཕྱོགས་ཁག་ཆེན་པོ་གཉིས་



བཀའ་སློབ་ཟིན་བྲིས་ཕྱོགས་བསྒྲིགས།
སུ་གྱུར་ཡོད་པ། གཅིག་སྡེ་སྲིད་ཀྱི་ཕྱོགས་དང་གཅིག་འཇམ་དབྱངས་བཞད་པའི་ཕྱོགས་
རེད། ཁྲི་ཆེན་ཁོང་ཧ་ཅང་ཐུགས་དྲང་ཞིང་སྒམ་པ། ཕན་ཚུན་ཕྱོགས་རི ས་མི་བྱེད་པས།
རྒྱལ་བ་པད་དཀར་འཛིན་པའི་ཡོངས་འཛིན་དང་བོད་ཀྱི་རྒྱལ་ཚབ་ཏུ་བཞུགས་པ་རེད།
དེ་ནས་བཟུང་འཇམ་དབྱངས་བླ་མ་ཞེས་ཁྲི་ཆེན་དགེ་འདུན་ཕུན་ཚོགས་ནས་དེ་ལྟར་མིང་
ཐོགས་པ་རེད། གུང་ཐང་ཐོགས་དོན་ཡང་གནའ་ད གའ་ལྡན་གསེར་ཁྲིར་བཞུགས་པ་ན་
བོད་སྡེ་བ་གཞུང་གིས་གཞིས་ཀ་རེ་འབུལ་བ་ཡིན་པས། ཁོང་ལ་ཚལ་གུང་ཐང་གི་གཞིས་ཀ་
ཕུལ་བ་དང་། ཁོང་དེར་ཕེབས་བཞུད་གནང་ཞིང་དགོན་པ་ཞིག་ཀྱང་བཏབ་པས། གུང་
ཐང་ཚང་ཡང་གཙོ་བོ་ཁོང་ནས་བཟུང་ཐོགས་པ་རེད། །
༢ ཁྲི་ངག་དབང་བསྟན་པའི་རྒྱལ་མཚན། དེའི་སྤྲུལ་སྐུ་ཁྲི་ངག་དབང་བསྟན་པའི་
རྒྱལ་མཚན་རེད། འདི་བ་ཚང་ཡང་གཉོམ་ཆུང་ཚུལ་མཐུན་དེང་མཁས་བཙུན་བཟང་
གསུམ་འཛོམས་པ་ཞིག་སྟེ། འཇམ་དབྱངས་བཞད་པའི་ཞལ་ཆེམས་ལྟར་རྒྱལ་པོ་ཇུ་ནང་
གིས་བཙན་གྱིས་བོད་སྡེ་བ་གཞུང་ལ་བཤད་ནས། མདོ་སྨད་དུ་གདན་འདྲེན་ཞུས་ཤིང་
ཕེབས་པ་དང་། བླ་བྲང་གི་ཚོགས་ཆེན་ཁྲིར་ཐེངས་གཉིས་སུ་བཞུགས། དགུང་ལོ་སུམ་ཅུའི་
ནང་ཞིག་ལ་ཀུན་མཁྱེན་འཇིགས་མེད་དབང་བོར་གོང་མས་དབུ་བླ་རུ་ཕེབས་དགོས་
བྱས་པ་ན། ཁོང་ཕེབས་མ་འདོད། ལྕང་སྐྱ་ཡེ་ཤེས་བསྟན་པའི་སྒྲོན་མེས་གོང་མ་ལ་ཁྲི་ཆེན་
ངག་དབང་བསྟན་པའི་རྒྱལ་མཚན་འདི་བཟང་ཞེས་བཤད་པས། ཁོང་གོང་མའི་དབུ་
བླར་ཕེབས་དགོས་བྱུང་། ཕེབས་ཁར་ཁོང་གི་ཐུགས་དགོངས་སུ་གོང་མའི་དབུ་བླར་ཕེབས་
ན་ཕོ་བྲང་ནང་དུ་བསྡད་འདུག་རྒྱུ་མ་གཏོགས་སངས་རྒྱས་ཀྱི་བསྟན་པ་སྐྱོང་ཐུབ་རྒྱུ་མ་
རེད་སྙམ་ནས་བསྟན་པའི་སྒྲོན་མེའི་ཨ་མ་མཇལ་དུ་འོངས་པ་ལ། ཕྱག་མདུད་སེར་བོ་ཞིག་
གནང་བ་དང་མགོ་ཕྱག་ནང་དུ་བཟུང་ནས་ཐུགས་སྨོན་གནང་། དེ་དུས་བསྟན་པའི་སྒྲོན་
མེའི་ཨ་མ་དང་མོའི་ཨ་ནེ་གཉིས་ཅུང་མི་མཐུན་པས། བསྟན་པའི་སྒྲོན་མེའི་ཨ་མ་ཕྱིར་
སོང་ནས་ཨ་ནེ་ལ་ཁོ་མོ་དེ་རིང་གུང་ཐང་ཁྲི་ཆེན་ལ་མཇལ་དུ་སོང་བ་ན། མོ་ལ་ཕྱག་མདུད་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སེར་པོ་ཞིག་གནང་བ་དང་མགོ་ཕྱག་གིས་བཟུང་ནས་ཡུན་རིང་དུ་བསྡད་ཅེས་བཤད་པར།
ཨ་ནེ་དེ་ལ་མ་དགའ་ནས་ཁྲི་ཆེན་གྱིས་ཁྱོད་རྐུན་མ་ཡིན་པ་ཤེས་སོང་བ་རེད་ཅེས་བཤད་
པའི་གནའ་གཏམ་ཡོད། གང་ལྟར་དེ་དུས་ནས་བསྟན་པའི་སྒྲོན་མེ་འཁྲུངས་ཡུལ་ངོས་
བཟུང་བ་སངས་རྒྱས་བཅོམ་ལྡན་འདས་ཀྱིས་གཟིགས་པ་ལྔའི་སྒོ་ནས་གཟིགས་པ་དང་
མཚུངས་སོ། །གོང་མའི་ཕོ་བྲང་དུ་ཕེབས་ནས་ལོ་ཁ་མ་འཁོར་བར་དགུང་ལོ་སུམ་ཅུ་སོ་
དྲུག་གི་སྟེང་དུ་པེ་ཅིན་ནས་དགོངས་པ་རྫོགས་སོང་། དགོངས་པ་རྫོགས་ཁར་གོང་མ་ལ་
རྗེས་སུ་གུང་ཐང་ཚང་ཟེར་བའི་སྤྲུལ་སྐུ་མེད་ཅེས་བཤད། དེ་ཟེར་དོན་ནི། གལ་སྲིད་སྤྲུལ་
སྐུ་ཡོད་ཚུལ་བཤད་ན་དེའི་སྤྲུལ་སྐུ་ཡང་རྗེས་སུ་ནར་སོན་པ་ན་གོང་མའི་དབུ་བླར་འདུག་
དགོས་པས། སངས་རྒྱས་ཀྱི་བསྟན་པ་སྤེལ་མི་ཐུབ་པ་ཐུགས་ལ་དགོངས་པ་རེད།
༣ དཀོན་མཆོག་བསྟན་པའི་སྒྲོན་མེ། བསྟན་པའི་སྒྲོན་མེ་ཀུན་མཁྱེན་འཇིགས་
མེད་དབང་བོས་ཐུགས་ཐག་བཅད་ཅིང་། སྐྱོར་དཔོན་རྣོ་འབིག་ཅེས་པའི་དགེ་བའི་བཤེས་
གཉེན་ཆེན་པོ་དེ་ཡོངས་འཛིན་དུ་བསྟེན་ནས། བསྡུས་ཆེན་བར་དུ་བླ་བྲང་གི་ཚོགས་ཆོས་
ར་རུ་ཕེབས། དེ་ནས་ལྷ་སར་ཕེབས་ཏེ་སྒོ་མང་གི་ཚོགས་ཆོས་གྲྭ་རུ་ཞུགས་ཤིང་མཁས་པའི་
གྲགས་སྙན་རྒྱས། གསུང་རྩོམ་ཡང་ཧ་ཅང་མང་བ་དེང་སང་མཇལ་རྒྱུ་ཡོད་པ་དེ་འདྲ་རེད།
སྡོམ་ལ་སོགས་པ་ཁོང་གིས་ལྷ་རམས་པའི་དམ་བཅའ་འཇོག་སྐབས་ཐུགས་སུ་འཛིན་བདེ་
ཆེད་གསུངས་པ་དང༌། དབུས་གཙང་ནས་ཀྱང་ཁོང་ལ་གུང་ཐང་འཇམ་པའི་དབྱངས་
སམ་ཡང་ན་འཇམ་དབྱངས་བླ་མ་བསྟན་པའི་སྒྲོན་མེ་ཞེས་འབོད། གྲྭ་ས་ཁུལ་ལ་ལ་ནས་
འཇམ་དབྱངས་བཞད་པའི་ཡིག་ཆ་འདྲེན་མི་ཆོག་པའམ་དྲངས་ན་ཡང་ཁས་མི་ལེན་པ་
དང་དགོངས་དོན་ཡང་འཇོག་མི་ཆོག་པ་ལྟ་བུ་རེད། འོན་ཀྱང་བསྟན་པའི་སྒྲོན་མེའི་ཡིག་
ཆ་དྲངས་ན་ཁས་ལེན་དགོས་པའམ། ཡང་ན་ལུང་དོན་འཇོག་དགོས་པ་མ་གཏོགས་རྟགས་
མ་གྲུབ་ཟེར་མི་ཆོག་པ་ལྟ་བུ་རེད། དེ་ལྟ་བུའི་ཚང་མར་འཛིན་པ་དཔེར་ན། རི་བོ་དགེ་
ལྡན་པ་ཞིག་ཡིན་ཕྱིན་དགེ་ལྡན་བསྟན་འབར་མ་མི་འདོན་པ་ཞིག་མེད་ལ། དེ་རྩོམ་པ་པོ་



བཀའ་སློབ་ཟིན་བྲིས་ཕྱོགས་བསྒྲིགས།
སུ་ཡིན་ཞེས་དྲིས་ན། འཇམ་དབྱངས་བླ་མ་བསྟན་པའི་སྒྲོན་མེ་ཞེས་ན་ཤེས་པ་མ་གཏོགས་
གུང་ཐང་ཚང་ཞེས་ན་མི་ཤེས་པ་དེ་འདྲའི་མཚན་སྙན་གྱིས་ས་སྟེང་ཁྱབ་པའི་མཁས་ཤིང་
གྲུབ་པའི་དབང་ཕྱུག ལྷག་པར་དུ་རྣམ་ཐར་སོགས་སུ་ཡོད་པ་བཞིན་ཧ་ཅང་གི་བཙུན་
པ་སྟེ། འདོད་ཆུང་ཆོག་ཤེས་དང་ཚུལ་ཁྲིམས་རྣམ་པར་དག་པ་བསྲུངས་ཤིང་། མངོན་ཤེས་
དང་ལྷ་མཐོང་འདྲེ་མཐོང་འདྲ་བ་གཏན་ནས་མི་གནང་བ་ཞིག་རེད། ཁོང་ཡོངས་འཛིན་
ཡེ་ཤེས་རྒྱལ་མཚན་གྱི་སློབ་མ་ཡིན། ཁོང་རྣམ་གཉིས་རི་ཁྲོད་ཅིག་ཏུ་ཕེབས་ནས་ཚེ་བློ་བཏང་
གི་རི་ཁྲོད་པ་རྗེ་བཙུན་མི་ལ་ལྟ་བུ་བྱེད་རྒྱུའི་ཐུགས་འདུན་གནང་བ་ན། ཀུན་མཁྱེན་འཇིགས་
མེད་དབང་བོ་ཐེངས་གཉིས་པར་ལྷ་སར་ཕེབས་དུས་བསྟན་པའི་སྒྲོན་མེ་ལ་ཁྱེད་ཕྱིར་མ་
ཕེབས་ན་ཁོང་གི་དགོན་པ་འདི་སྐྱོང་མི་མེད། ཁོང་ལོ་ཚོད་འདི་འདྲ་རུ་སླེབས་འདུག་པ་
ཁྱེད་ཀྱིས་ལྟོས་དང་ཞེས་ཁོང་གི་དབུ་མནབས་ཕུད་ནས་དབུ་སྐྲ་དཀར་པོ་རུ་གྱུར་བ་བསྟན་
པ་ན། བསྟན་པའི་སྒྲོན་མེས་ཡོངས་འཛིན་ཡེ་ཤེས་རྒྱལ་མཚན་ལ་སྐྱབས་མཆོག་འཇིགས་
མེད་དབང་བོ་ཁོང་གི་རྩ་བའི་བླ་མ་ཡིན། ཁོང་གིས་ང་ལ་མདོ་སྨད་དུ་འགྲོ་དགོས་གསུངས་
བྱུང་བ་དང་། ཁྱེད་ཀྱིས་ང་ལ་རི་ཁྲོད་དུ་སོང་གསུངས་པས། ད་ཅི་བྱེད་ཅེས་ཡར་ཞུས་པ་
ན། ཡོངས་འཛིན་ཡེ་ཤེས་རྒྱལ་མཚན་གྱིས་ཀུན་མཁྱེན་འཇིགས་མེད་དབང་བོ་ཁོང་ནི་
བསམ་གྱིས་མི་ཁྱབ་པའི་བསྟན་འཛིན་གྱི་སྐྱེས་བུ་ཆེན་པོ་རེད། ཁྱེད་ཀྱིས་དེའི་ཁ་ལེན་
ང གོས། རི་ཁྲོད་དུ་མ་འགྲོ་མདོ་སྨད་དུ་སོང་ཞེས་གསུངས། དེ་ལྟར་དགོངས་པ་ཁྲོལ་ནས་
ཁོང་རྣམ་པ་གཉིས་ལྷན་དུ་མདོ་སྨད་དུ་ཕེབས་པ་རྣམ་ཐར་ལོ་རྒྱུས་སུ་ཡོད་པ་དེ་ལྟར་རེད།
གང་ལྟར་བསྟན་པའི་སྒྲོན་མེ་ཁོང་ཧ་ཅང་གཉོམ་ཆུང་ཚུལ་མཐུན་ངང་ལྷ་མཐོང་འདྲེ་
མཐོང་གཏན་ནས་མི་གནང་ཞིང་ཐ་ན་ད གོངས་པ་རྫོགས་སྐབས་གདུང་བཞུགས་ཀྱང་
མ་གནང་བ་ན། སློབ་མ་ཚོས་བསྟན་པའི་སྒྲོན་མེ་ཞེས་ན་རི་བོ་དགེ་ལྡན་པའི་བསྟན་པའི་
སྲོག་ཤིང་ལྟ་བུ་ཡིན་པས། ཁོང་གདུང་བཞུགས་ཀྱང་མ་གནང་ཟེར་ན་ངོ་ཚ་ཡིན་རྒྱུ་རེད་
ཅེས་ག དུང་མཇལ་སྐབས་སྐུ་གདུང་ཙོག་ཙོག་བྱས་ནས་བཞག་པ་ལ། ཉིན་ཞིག་མཇལ་བ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མང་བོ་མཇལ་སྐབས་སྐུ་གདུང་རྦབ་ཏུ་འགྲིལ་ནས་མཆོད་པའི་ནང་ལྷུང་སོང་། དེ་ནི་ཁོང་
གདུང་བཞུགས་གནང་མེད་ཅེས་པའི་བརྡ་རེད། དེ་ཙམ་གྱི་སྟེང་ནས་ཀྱང་ཁོང་བསམ་
གྱིས་མི་ཁྱབ་པའི་གང་ཟག་ཡིན་པ་རྟོགས་ཐུབ་པོ། །
གསུམ་པ། ཇི་ལྟར་བརྩམས་པའི་ཚུལ།
དེ་ཡང་རྒྱལ་བ་བློ་བཟང་གྲགས་པས་སྟོན་པ་ཐུགས་རྗེ་ཅན་ལ་བསྟན་པའི་སྙིང་བོ་
སྟོང་བ་ཉིད་རྟེན་ཅིང་འབྲེལ་བར་འབྱུང་བའི་སྒོ་ནས་བསྟོད་པ་རྟེན་འབྲེལ་བསྟོད་པའམ་
ལེགས་བཤད་སྙིང་བོ་ཆུང་བ་གསུངས་ནས། རྒྱ་གར་གྱི་ཡི་གེར་བསྒྱུར་ཏེ་འཕགས་ཡུལ་
སོགས་སུ་བསྐུར་བ་ན། སྐབས་དེར་རྒྱ་གར་ན་ནང་བསྟན་ལ་མཁས་པའི་པཎྜི་ཏ་མང་བོ་
བཞུགས་པ་ཐམས་ཅད་ཀྱིས་བོད་ན་ཇི་འདྲའི་ཡ་མཚན་མཁས་པ་ཆེན་པོ་བཞུགས་པ་ལ་
ཞེས་ཁོང་གི་མཚན་སྙན་གྲགས་ལྷོ་རྒྱལ་འཛམ་བུ་གླིང་གི་ས་སྟེང་ཁྱབ་པ་བྱུང་བ་རེད། དེས་
ན་བསྟན་པའི་སྒྲོན་མེས་དེ་འདྲ་སྨོན་པའི་ཡུལ་དུ་བཟུང་ནས་བསྟན་པའི་སྙིང་བོ་གསལ་
བར་མཛད་པའི་སྒོ་ནས་རྗེ་ཐམས་ཅད་མཁྱེན་པ་ལ་བསྟོད་པ་དོན་ལྡན་མ་འདི་གསུངས་པ་
རེད། ཡོངས་གྲགས་སུ་བསྟོད་པ་ཡིན་ན་མིང་ཆེན་པོ་འདྲ་བཏགས་ན་ཆོག་མོད་དེ། ཁོང་
གིས་འདིར་རང་བཞིན་བརྗོད་པའི་སྒོ་ནས་བསྟོད་པ་དོན་དང་ལྡན་པ་ཞེས་པ་འདི་ལས་
ཀྱང་ཁོང་གི་ཐུགས་དགོངས་ཇི་འདྲ་ཡིན་པ་གསལ་བོ་རེད། དེས་ན་འདིར་བསྟོད་འགྲེལ་
ཆེན་མོའི་བཤད་ལུང་འབུལ་བ་ལ། འཇམ་མགོན་རྒྱལ་བ་གཉིས་པ་ལ་བསྟན་པའི་སྙིང་
བོ་གསལ་བར་མཛད་པའི་ཚུལ་ལས་བརྩམས་ཏེ་བསྟོད་པ་དོན་དང་ལྡན་པའི་རྒྱ་ཆེར་
འགྲེལ་བ་དེ་ཉིད་སྣང་བ་ཞེས་བྱ་བ་བཞུགས་སོ། །སྤྱིར་ན་རང་ཅག་རྣམས་ཀྱི་བླ་མ་ཁམས་
གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་འདི་ནི་གྲུབ་མཐའི་ཞེན་ཕྱོགས་ཀྱིས་བསྟོད་པ་
དང་། གཞན་གྱི་ཚིག་ཐུན་ངག་སྒྲོས་ལྟ་བུ་མིན་པར། ངེས་པའི་དོན་དུ་རྒྱལ་བ་ཐམས་
ཅད་ཀྱི་ཡེ་ཤེས་གཅིག་ཏུ་བསྡུས་པའི་རང་གཟུགས་རྗེ་བཙུན་འཇམ་པའི་དབྱངས་ཀྱི་
)



བཀའ་སློབ་ཟིན་བྲིས་ཕྱོགས་བསྒྲིགས།
སྤྲུལ་བ་དངོས་ཡིན་པ་མདོ་དང་རྒྱུད་སྡེ། གཞན་ཡང་གྲུབ་པའི་དབང་ཕྱུག་རྣམས་ཀྱི་མ་
འོངས་ལུང་བསྟན་སོགས་སུ་ཧ་ཅང་གསལ་བོའི་སྒོ་ནས་གསུངས་ཡོད་པ་དང་། དགོན་
པ་གང་དུ་འདེབས་པ་དང་ང གོན་པའི་མཚན་ལ་སོགས་པ་སྟོན་པ་བཅོམ་ལྡན་འདས་
རང་ཉིད་ཀྱིས་འཇམ་དཔལ་རྩ་རྒྱུད་སོགས་ན་ལུང་བསྟན་གསལ་བོར་གསུངས་ཡོད་པ་དེ་
འདྲ་རེད། དེས་ན་ད་ཐེངས་རང་ཅག་རྣམས་རྒྱལ་བ་བློ་བཟང་གྲགས་པའི་ཡང་དག་པ་
དྲི་མ་མེད་པའི་བསྟན་པ་དང་མཇལ་རྒྱུ་བྱུང་བ་ཤིན་ཏུ་ནས་ཀྱང་སྐལ་བ་བཟང་། སྐལ་བ་
བཟང་བོ་འདི་ལ་རྗེ་བླ་མ་ལ་མི་ཕྱེད་པའི་དད་པ་ཞིག་བྱས་ན་འདི་ལས་ལྷག་པའི་བླ་མ་
ད ང་ཡི་དམ་མི་དགོས། རྗེ་དཀོན་མཆོག་བསྟན་པའི་རྒྱལ་མཚན་གྱིས། བླ་མ་ཁྱེད་ཡིན་ཡི་
ངམ་ཁྱེད་ཉིད་ཡིན། །རྒྱལ་སྲས་གར་སྡོད་མ་ལུས་ཁྱེད་ཀྱི་འཕྲུལ། །མདོར་ན་ལེགས་ཚོགས་
མ་ལུས་འབྱུང་བའི་གཞི། །ཁྱེད་ཉིད་ཁོ་ནར་རེ་བས་རྗེས་སུ་ཟུངས། །ཞེས་གསུངས་པ་
བཞིན་ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ལས་ལྷག་པའི་བླ་མ་དང་ཡི་དམ་དང་
ཆོས་སྐྱོང་མི་དགོས། རང་ཅག་རི་བོ་དགེ་ལྡན་པར་མཚོན་ན། ཁམས་གསུམ་ཆོས་ཀྱི་རྒྱལ་པོ་
ཙོང་ཁ་བ་ཆེན་པོའི་རྗེས་འཇུག་ཡིན་པས། དཔེར་ན་རིགས་གསུམ་སྤྱི་སྒྲུབ་ལྟ་བུ་རྗེ་བླ་མ་ལ་
ག སོལ་བ་བཏབ་སྟེ་ཉམས་སུ་བླངས་ན་དེ་ལས་གཞན་པའི་བར་ཆད་ཟློག་པ་སོགས་ཡི་
དམ་གཞན་བསྟེན་ད གོས་དོན་མེད། བཀའ་གདམས་གོང་མ་ཚོས་ཀྱང་། བསྐྱེད་རིམ་ཟེར་
བ་མང་མོད་ཀྱང་། །བླ་མ་བསྟེན་པའི་གོང་ན་མེད། །བཟླས་བརྗོད་བྱེད་པ་མང་མོད་ཀྱང་། །
ག སོལ་བ་འདེབས་པའི་གོང་ན་མེད། །ཅེས་གསུངས་པ་བཞིན། རང་ཅག་གིས་ཁམས་
གསུམ་ཆོས་ཀྱི་རྒྱལ་པོ་ཆེན་པོ་གང་གི་མཛད་པ་དྲན་པའི་སྒོ་ནས་ད མིགས་བརྩེ་མ་རེ་
བཏོན་ན། དེ་ལས་ལྷག་པའི་ཆོས་འདོན་མི་ད གོས། སྔོན་ཆད་བསྟོད་པ་དོན་ལྡན་མ་ཞུ་བ་
བོ་ཧོར་གཙང་ཁྲི་ཆེན་འཇིགས་མེད་རིགས་པའི་སེང་གེའི་སྤྲུལ་སྐུ་འཇིགས་མེད་བསྟན་
པའི་ཉི་མ་ཁོང་སྐུ་གཤེགས་དུས་ཁོང་ལ་བདག་འཇུག་ལེན་མི་དགོས། ཉིན་བདུན་པོའི་
རིང་ལ་དམིགས་བརྩེ་མ་ཐོན་དང་། དེས་ཆོག་ཅེས་པའི་མཛད་པ་ཡ་མཚན་པ་གསུངས་
-



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་རེད། དེང་སང་ཕལ་ཆེར་གྱིས་ཤི་བོའི་དོན་བསམ་གྱི་ཡོད་མེད་ཀྱང་བཤད་དཀའ་བ་
ཞིག་རེད། ཡོད་ན་ཡང་ཁྲུས་ཆོག་དང་བདག་འཇུག་རེ་མ་བླངས་བར་དམིགས་བརྩེ་མ་
ཞིག་ཐོན་དང་ཆོག་ཅེས་ན་ཨ་ཁ་ཁ་ཤི་བོའི་རྗེས་སུ་དམིགས་བརྩེ་མ་ཙམ་ཞིག་གིས་ཕན་
ཐོགས་མེད་བསམ་པ་འཆར་ཚོད་འདུག གང་ལྟར་རྗེ་བླ་མ་ལ་དད་པ་རྣམ་དག་ཅིག་སྐྱེ་བ་
ལ་བསྟོད་པ་རང་ག་བ་ཞིག་གིས་མི་འོངས། མདོ་སྔགས་ཟུང་འབྲེལ་གྱི་རང་ལུགས་དང་
བོར་ཇི་ལྟར་གསུངས་པ་དང་། མཐར་ཇི་ལྟར་རྒྱས་པ། རྒྱས་ནས་སེམས་ཅན་དཔག་ཏུ་
མེད་པ་ཐམས་ཅད་ཀྱི་དོན་བྱེད་བཞིན་པ་འདི་ལས་ལྷག་པའི་རྣམ་ཐར་བསམ་གྱིས་མི་
ཁྱབ་པ་མེད་པས། དེ་ཡིད་ལ་དྲན་པ་ཤིན་ཏུ་ནས་ཀྱང་གལ་ཆེ། སྤྱིར་རྗེ་བླ་མ་དང་རྗེ་བཙུན་
འཇམ་པའི་དབྱངས་ངོ་བོ་གཅིག་པས། རྗེ་བཙུན་གྱིས་སྔོན་ཐུགས་བསྐྱེད་པ་ལ་སོགས་
པའི་རྣམ་པར་ཐར་བ་མདོ་ནས་ཇི་ལྟར་འབྱུང་བ་རྣམས་རྗེ་བླ་མའི་རྣམ་ཐར་དང་། རྗེ་བླ་
མ་ཁོང་རང་གི་རྟོགས་བརྗོད་འདུན་ལེགས་མ་ལས། དང་བོར་རྒྱ་ཆེན་ཐོས་པ་མང་དུ་
བཙལ། །བར་དུ་གཞུང་ལུགས་ཐམས་ཅད་གདམས་པར་ཤར། ཐ་མར་ཉིན་མཚན་ཀུན་
ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོ། །ཚུལ་འདི་བསམ་ཞིང་
འདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས་
པ་ལྟར། རྗེ་བླ་མས་དང་བོ་ཐོས་བསམ་སྒོམ་གསུམ་མཛད་པ་དང་། ཐ་མར་ཉིན་མཚན་
ཀུན་ཏུ་ཉམས་སུ་བླངས། ཀུན་ཀྱང་བསྟན་པ་རྒྱས་པའི་ཆེད་དུ་བསྔོས་པ་ལ་སོགས་པ་འདི་
ལྟ་བུའི་རྣམ་པར་ཐར་བ་འདི་ཡང་རྗེ་བཙུན་འཇམ་པའི་དབྱངས་ཀྱི་རྣམ་ཐར་རེད། དེའི་
སྟབས་ཀྱིས་བླ་མ་གོང་མ་ཚོས་རྗེ་བཙུན་འཇམ་པའི་དབྱངས་ཀྱི་རྣམ་ཐར་དང་རྗེ་བླ་མའི་
རྣམ་ཐར་དབྱེར་མེད་གཅིག་ཡིན་ཞེས་གསུངས་ཡོད། རྗེ་བཙུན་གྱིས་སྔོན་ཐུགས་བསྐྱེད་
པའི་སྐབས་སུ་ཟབ་མོ་དབུ་མའི་ལྟ་བ་དང་གསང་ཆེན་རྡོ་རྗེ་ཐེག་པ་ཟུང་དུ་འབྲེལ་བའི་
ལམ་བཟང་། ཞིང་ཁམས་རབ་འབྱམས་སུ་སྤེལ་བར་དམ་བཅས་ཏེ་སྨོན་ལམ་མཛད། དེའི་
མཐུ་ལ་བརྟེན་ནས་རྗེ་བླ་མ་རང་ཅག་རྣམས་ཀྱི་མགོན་དུ་བྱོན་ནས་རྒྱལ་བའི་གསུང་རབ་
ནས་བབ
12



བཀའ་སློབ་ཟིན་བྲིས་ཕྱོགས་བསྒྲིགས།
རྣམས་ལ་ཡི་གེ་ན་གཅིག་ཀྱང་འདོར་རྒྱུ་མེད་པར་ཉམས་ལེན་དུ་འཁྱེར་ཤེས་པའི་གངམས་
པ་བྱང་ཆུབ་ལམ་གྱི་རིམ་པ་རྒྱས་བསྡུས་དང་ཟབ་མོ་དབུ་མའི་ལྟ་བ་ཁྱད་པར་དུ་སྟོན་པ་
ལྷག་མཐོང་ཆེ་ཆུང་དང་རྩ་ཤེས་ཊཱིཀ་ཆེན། རྣམ་བཤད་དགོངས་པ་རབ་གསལ། ཟབ་མོ་
རྡོ་རྗེ་ཐེག་པའི་ཡང་རྩེ་གསང་བའི་ལམ་རྫོགས་པར་སྟོན་པ་རྒྱུད་འགྲེལ་གཉིས་དང་
བསྐྱེད་རྫོགས། སྔགས་རིམ་ཆེན་མོ་སོགས་མཛད་པ་རེད། སྟོན་པ་བཅོམ་ལྡན་འདས་ཀྱིས།
ང་ནི་མྱ་ངན་འདས་འོག་ཏུ། །འདི་ནི་ཁྱོད་ཀྱི་སྟོན་པ་ཡིན། ཞེས་སོ་ཐར་གྱི་མདོའི་སྐབས་སུ་
གསུངས་པ་རྗེས་འཇུག་གི་གདུལ་བྱ་རྣམས་མདོ་སྔགས་ཀྱི་གཞུང་ལ་ཇི་འདོད་དུ་ཞུགས་
ཆོག་པ་དང་། རང་རང་གི་ངོས་ནས་ཞུགས་ཐུབ་ན་ད་ལྟ་བོད་དུ་འགྱུར་བའི་བསྟན་བཅོས་
ཐམས་ཅང་ལྟ་བའི་མིག་བྱས་ཏེ་ངེས་པ་རྙེང་ཐུབ་པའི་རྣམ་བཞག་གཞན་ལ་འགྲམ་ཆུ་
ལྡང་མི་དགོས་པ་ཞིག་ལག་ཏུ་སོན་པ་ཤིན་ཏུ་ནས་ཀྱང་སྐལ་བ་ལྡན་པ་ཡང་རྗེ་ཐམས་
ཅད་མཁྱེན་པའི་བཀའ་དྲིན་ཡིན་པ་ཀུན་གྱིས་ཤེས་བཞིན་པ་དེ་ལྟ་བུ་རེད། མཇུག་གི་ཚིག་
བཅད་ཀྱི་སྐབས་སུ། རང་གིས་ཇི་ལྟར་རྟོགས་པའི་ལམ་གྱིས་ནི། །ཤུགས་དྲག་བརྩེ་བས་
དྲངས་པའི་ཐབས་མཁས་ཀྱིས། །འགྲོ་བའི་ཡིད་ཀྱི་མུན་པ་བསལ་བྱས་ནས། །རྒྱལ་བའི་བསྟན་
པ་རིང་དུ་སྐྱོང་གྱུར་ཅིག །ཅེས་གསུངས་པ་ལྟར། རྗེ་ཐམས་ཅད་མཁྱེན་པའི་མཛད་པ་
ཐམས་ཅད་སངས་རྒྱས་ཀྱི་བསྟན་པའི་དོན་ཁོ་ན་རེང། བོང་འདིར་མཁས་པ་དང་གྲུབ་པ་
བརྙེས་པ་མང་བོ་བྱོན་ཀྱང་། དེ་དག་ལས་ཁྱད་པར་དུ་འཕགས་པའི་བསྟོད་པ་རྩ་འགྲེལ་
འདི་ཇི་ལྟར་བརྩམས་པའི་ཚུལ་ཤེས་པར་བྱས་ནས། དེས་མིག་ཕྱེ་སྟེ་རྗེའི་གསུང་རབ་ཆེན་པོ་
རྣམས་ལ་དཔྱད་པ་ཞིབ་མོ་དང་། དམིགས་བརྩེ་མ་རེ་འདོན་ཐུབ་ན་ཡང་མཁྱེན་བརྩེ་ནུས་
གསུམ་གྱི་ཡོན་ཏན་ཐུན་མོང་མ་ཡིན་པ་ཀུན་ཡིང་ལ་ཤར་ན་ལྷག་པར་ཆོང་ཆེ་བ་ཡིན། འདིའི་
རྐང་བ་དང་བོ་གཉིས་ཀྱིས་ཐབས་ཤེས་ལ་མཁྱེན་བརྩེའི་ཡོན་ཏན་དང་། གངས་ཅན་མཁས་
པའི་གཙུག་རྒྱན་ཙོང་ཁ་བ་ཞེས་ངོ་བསྟོད་ཙམ་དང་ཤེས་རབ་ཆེ་བ་ཙམ་མ་ཡིན་པར་མདོ་
13



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྔགས་ཀྱི་ལམ་གྱི་སྙིང་བོ་ཟབ་མོ་དེ་ཁོ་ན་ཉིད་ཕྱིན་ཅི་མ་ལོག་པར་ཁོང་དུ་ཆུད་ནས་ས་གསུམ་
གསལ་བར་མཛད་པས་ན། མཁས་དགུའི་གཙུག་གི་ཅོད་པན་དུ་གྱུར་བ་རེད།
རྗེ་བསྟོད་འགྲེལ་འདི་སྐུལ་བ་བོ་ངག་དབང་ཡོན་ཏན་བཟང་བོ་ཡང་རང་ག་བ་མིན་
ཏེ། ཅོ་ནེ་གྲགས་པ་བཤད་སྒྲུབ་ཀྱི་སྤྲུལ་སྐུ་ཡིན་པར་བཤད། གང་ལྟར་ཧ་ཅང་གི་མཁས་པ་
ཆེན་པོ་ཞིག་རེད། ཅོ་ནེ་གྲགས་པ་བཤད་སྒྲུབ་ནི་མཁས་པ་ཧ་ཅང་ཆེན་པོ་ཞིག་རེད་མོད་
དེ། ཁོང་གིས་ཅོ་ནེ་དགོན་ཆེན་ལ་པོ་ཏི་ལྔའི་གཞུང་བརྩམས་ནས་ཅོ་ནེ་གྲགས་པ་བཤད་
སྒྲུབ་ཀྱི་ཡིག་ཆ་ཞེས་པས་རྟེན་འབྲེལ་ཅུང་མ་ལེགས་པ་རེད། རྒྱུ་མཚན་ནི། ཅོ་ནེ་གྲགས་
པ་བཤད་སྒྲུབ་ནི་ཀུན་མཁྱེན་འཇམ་དབྱངས་བཞད་པའི་སློབ་མ་ཡིན་པས། ཀུན་མཁྱེན་
ཆེན་པོའི་ཡིག་ཆ་ཡོད་བཞིན་དུ་དེ་གཞིར་བཞག་མ་བྱས་པར། ཁོ་རང་གིས་ཡིག་ཆ་བརྩམས་
པས་རྟེན་འབྲེལ་གྱི་གནད་འཕྱུག་སོང་། དེའི་སྟབས་རྗེས་སུ་ཅོ་ནེ་དགོན་ཆེན་འདིར་
བཤད་སྒྲུབ་ཀྱི་བསྟན་པ་ཆེར་སྤེལ་མ་ཐུབ་ཅིང་མཁས་པ་མང་བོ་ཡང་མ་བྱོན་པའི་གནད་
དེར་ཐུག་ཅེས་བཤད་སྲོལ་ཡོད། ཅོ་ནེ་གྲགས་པ་བཤད་སྒྲུབ་ཁོང་དང་བོར་ལྷ་སར་སོང་
དུས་མཁས་པའི་དབང་བོ་གྲགས་ཅན། ཚ་རྡོར་ནོ་མོན་ཧན། ཀུན་མཁྱེན་འཇམ་དབྱངས་
བཞད་པ། སུམ་པ་མཁན་ཆེན། ཆུ་བཟང་རིན་པོ་ཆེ་རྣམས་ཀུན་གྱིས་ཁས་ལེན་ཞིང་བཀུར་
བས། ཁོང་གིས་དེ་རྣམས་ལས་གཅིག་བླ་མར་བསྟེན་ད གོས་བསམ་ཞིང་། གང་བསྟེན་ན་
བཟང་གནས་ཆུང་ལ་ཞུས་ན་ཇི་འདྲ་སྙམ་པ་དང་། གནས་ཆུང་ཆོས་སྐྱོང་ཞེས་པ་བོད་རྒན་
ཞིག་གིས་ལྷ་འབབ་ཁུལ་བྱས་པ་ལས་དངོས་གནས་ཡིན་ནམ་མིན་སྙམ་ཐེ་ཚོམ་དུ་གྱུར་ནས།
ཚ་ཆུ་སུ་འཇམ་བསྟེན་པ་གང་ལགས་ཞེས་ཞུས་ན་གནས་ཆུང་ངོ་མ་ཡིན་ན་ཁོ་ལ་ལུང་
བསྟན་རྒྱུ་རེད། བོད་རྒན་ཞིག་གིས་ལྷ་འབབས་ཁུལ་བྱས་པ་ཡིན་ན་དེའི་དོན་ཧ་གོ་རྒྱུ་མ་
རེད་སྙམ་སྟེ། ཡར་གནས་ཆུང་ལ་དེ་ལྟར་ཞུས་པ་ན། གནས་ཆུང་གིས། ཚ་བས་གདུང་བའི་
རི་དྭགས་སྨིག་རྒྱུ་བཞིན། །ཆུ་ཡིས་སྐོམ་པ་སེལ་བར་མི་ནུས་པས། །སུ་དང་གང་གིས་ཇི་འདྲ་



བཀའ་སློབ་ཟིན་བྲིས་ཕྱོགས་བསྒྲིགས།
བྱས་ནའང་། །འཇམ་དབྱངས་བཞད་པ་འགྲན་ཟླ་ཀུན་དང་བྲལ། །ཞེས་ལུང་བསྟན། ཚ་
བས་གདུང་བའི་རི་དྭགས་སྨིག་རྒྱུ་བཞིན་ཞེས་ཚ་རྡོར་ཚང་ཐོབ་གོ་ས་ཧ་ཅང་མཐོ་བས། ཁྱོད་
རི་དྭགས་སྨིག་རྒྱུའི་རྗེས་སུ་སོང་བ་དང་མཚུངས། ཆུ་ཡིས་སྐོམ་པ་སེལ་བར་མི་ནུས་ཞེས་ཆུ་
བཟང་ཚང་མཁས་པ་རེད་དེ། དེ་ཙམ་གྱིས་ཁྱོད་ཀྱི་སྐོམ་པ་སེལ་ཐུབ་རྒྱུ་མ་རེད། སུ་དང་གང་
གིས་ཞེས་སུམ་པ་མཁན་ཆེན་ཀྱང་མཁས་པ་ཆེན་པོ་རེད་དེ། འཇམ་དབྱངས་བཞད་པ་
འགྲན་ཟླ་ཀུན་དང་བྲལ་བ་རེད་ཅེས་ལུང་བསྟན། དེ་ནས་འཇམ་དབྱངས་བཞད་པ་ཅོ་ནེ་
གྲགས་པ་བཤད་སྒྲུབ་ཁོང་རང་གི་རྩ་བའི་བླ་མར་བསྟེན་ནས་གཞུང་པོ་ཏི་ལྔ་སོགས་སློབ་
གཉེར་བྱས་པ་རེད། འོན་ཀྱང་ཡིག་ཆ་བརྩམས་དུས་ཀུན་མཁྱེན་གྱི་ཡིག་ཆ་གཙོ་བོར་མ་
བཞག་པར་ཁོང་རང་གི་འདོད་པ་ལྟར་ཡིག་ཆ་ཞིག་བརྩམས་པས་རྟེན་འབྲེལ་གྱི་གནད་
འཕྱུག་སོང་བས་བསམ་དོན་སོགས་ཅུང་མ་འགྲུབ་པ་དེ་ལྟ་བུ་རེད། རྡོ་རམས་པ་ངག་
དབང་ཡོན་ཏན་བཟང་བོ་ཟེར་བ་འདི་ཡང་གཞུང་བརྒྱ་སྨྲ་བའི་དབང་ཕྱུག་ཆེན་པོ། ནངས་
སྔ་མོ་གཅིག་ལ་ཤོག་བུ་མངའ་ཚད་མ་བཅུ་བདུན་རེ་གཤར་སྦྱོང་མི་དགོས་པར་བློར་འཛིན་
ཐུབ་པ་དང་། གཤར་སྦྱོང་ཐེངས་གཉིས་གསུམ་རེ་བྱས་ན་ཤོག་བུ་སུམ་བཅུ་རེ་བློར་འཛིན་
ཐུབ་པའི་མཁས་པ་ཞིག་རེད། དེ་ལྟ་བུའི་མཁས་པ་ཆེན་པོ་ཡིན་པས་བསྟོད་འགྲེལ་ཞུས་པ་
ལ་དགོས་པ་ཁྱད་པར་ཅན་མང་བོ་ཐུགས་ལ་དགོངས་ཡོང་རྒྱུ་རེད། ཁོང་གི་སྐུ་ཡུལ་སོག་པོ་
ཡིན་ཞིང་ཁོང་བླ་བྲང་དུ་ཐེངས་གསུམ་ལ་ཕེབས་པ་དང་། ཐེངས་གཉིས་པའི་སྐབས་སུ་
གསེར་ཁང་ཆེན་མོའི་ནང་དུ་ཉེ་བའི་སྲས་བརྒྱད་བཞེངས། ཐེངས་གསུམ་པའི་སྐབས་སུ་
བསྟན་པའི་སྒྲོན་མེ་ཚང་ལ་བསྟོད་པ་དོན་ལྡན་མ་འདི་ཞུས་ནས་བརྩམས་པ་རེད།
བཞི་བ། མཆོད་བརྗོད་ཀྱི་སྐབས།
སྒྲིབ་གཉིས་གཉིས་སྣང་དྲི་མ་ཀུན་སྤངས་ཤིང་ཞེས་སོགས་ཤོ་ལོ་ཀ་བཞི་བོས་བསྐལ་
བ་དཔག་ཏུ་མེད་པའི་སྔ་རོལ་ཏུ་བདག་ཅག་གི་སྟོན་པ་ཐུབ་པའི་དབང་བོ་རྒྱལ་བ་དབང་
15



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བོའི་ཏོག་ཏུ་སངས་རྒྱས་པ་དང་། དེའི་དྲུང་དུ་རྗེ་བདག་ཉིད་ཆེན་པོ་རྒྱལ་སྲས་སྙིང་སྟོབས་
ཆེན་པོའི་སྐུའི་སྐྱེ་བ་བཞེས་ཏེ། མདོ་སྔགས་ཟུང་འབྲེལ་གྱི་བསྟན་པ་སྤེལ་བར་ཐུགས་
བསྐྱེད་པ་དང་། དེ་ནས་བརྩམས་ཏེ་ལམ་བཟང་འདི་ཉིད་སྤེལ་ནས་ད་བར་རྗེ་བདག་ཉིད་
ཆེན་པོའི་སྐུའི་སྐྱེ་བ་བཞེས་པ་གསུམ་ལ་མཆོད་བརྗོད་མཛད་པ་རེད། དེ་ཡང་སྔོན་རྒྱལ་བ་
དབང་བོའི་ཏོག་གི་དྲུང་དུ་ཐུགས་བསྐྱེང་སྟབས། སངས་རྒྱས་ཀྱི་བསྟན་པ་ཉམས་དམའ་
བའི་སྐབས་སུ་རྗེ་བཙུན་འཇམ་པའི་དབྱངས་ངུར་སྨྲིག་གར་གྱི་རྣམ་པར་རོལ་བ་རྗེ་ཐམས་
ཅད་མཁྱེན་པས་སངས་རྒྱས་ཀྱི་བསྟན་པ་གསལ་བར་མཛད་པ་དེ་ཚོ་ཐམས་ཅད་སྔོན་ཐུགས་
བསྐྱེད་ཀྱི་མཐུ་ཡིན་རྒྱུ་རེད། སྤྱིར་སངས་རྒྱས་ཐམས་ཅད་སྤངས་རྟོགས་མཉམ་ཞིང་རྗེ་
བཙུན་འཇམ་པའི་དབྱངས་ནི་བསྐལ་བ་དཔག་ཏུ་མེད་པའི་སྔ་རོལ་ནས་སངས་རྒྱས་ཟིན་
ནའང་། བྱང་ཆུབ་སེམས་ད པའི་རྣམ་པ་བཟུང་སྟེ། སངས་རྒྱ ས་སྟོང་སོགས་ཐོག་མར་
སེམས་བསྐྱེད་པར་བསྐུལ་བ་དང་། བར་དུ་ཚོགས་གཉིས་ཀྱིས་བསྡུས་པའི་རྒྱལ་སྲས་ཀྱི་
སྤྱོད་པ་ལ་སློབ་པའི་གྲོགས་མཛད་པ་དང༌། མཐར་སངས་རྒྱས་ནས་ཀྱང་སྲས་ཀྱི་ཐུ་བོའི་
ཚུལ་གྱིས་ཟབ་མོའི་གཏམ་གྱིས་གྲོལ་བར་མཛད་པ་ཟླ་བའི་འཇུག་འགྲེལ་སོགས་ལས་
གསུངས་པས། རྗེའི་བདག་ཉིད་ཆེན་པོ་ནི་སྔོན་རྒྱལ་བ་དབང་བོའི་ཏོག་གི་སྤྱན་སྔར་མདོ་
སྔགས་ཟུང་དུ་འཇུག་པའི་ལམ་བཟང་སྤེལ་བར་དམ་བཅས་པ་སོགས་རྗེ་བཙུན་འཇམ་
དབྱངས་དང་ཐུགས་རྒྱུད་གཅིག་པར་མ་ཟད། མཛད་པ་ཐམས་ཅད་རྗེ་བཙུན་དང་ཆ་འདྲ་
ཡང་ཐ་མལ་བ་དང་རིགས་མཐུན་པར་མིའི་གར་མཛད་དེ། མདོ་སྨད་ཀྱི་ལྗོངས་སུ་སྐུ་
བལྟམས། ཆོས་རྗེ་དོན་གྲུབ་རིན་ཆེན་ངང་བླ་མ་རེད་མདའ་བ་སོགས་བཤེས་གཉེན་དམ་
པ་དུ་མ་བསྟེན། མདོ་དབུས་གཙང་གསུམ་དུ་གཞུང་ལུགས་དུ་མ་ལ་གསན་སྦྱངས་དང་
འོལ་ཁ་ཆོས་ལུང་སོགས་སུ་ཕྱག་དང་མཎྜལ་ཕུལ། རྡོ་ལ་ཕྱག་ངར་གྱིས་ཕྱིས་ནས་ཁྲག་ཐོན་
པ་སོགས་ད ཀའ་སྤྱད་མང་དུ་བསྟེན་པས། མཐར་རྗེ་བཙུན་གྱི་ཞལ་གཟིགས་པའི་ཚུལ་
16



བཀའ་སློབ་ཟིན་བྲིས་ཕྱོགས་བསྒྲིགས།
°
མཛད། རྟོགས་ལྡན་འཇམ་དཔལ་རྒྱ་མཚོ་རྗེའི་སློབ་མ་རེ ང་དེ། ཡིན་ཡང་ཐུན་མོང་སྣང་
ཚོད་ལ་རྟོགས་ལྡན་འཇམ་ད པ ལ་རྒྱ་མཚོས་ནམ་རྗེ་བཙུན་མཇལ་འདོང་ན་རྗེ་བཙུན་གྱི་
ཞལ་གཟིགས་ཤིང་གསུང་འབྱོན་པས། རྗེ་ཐམས་ཅད་མཁྱེན་པས་རྟོགས་ལྡན་འཇམ་
ད པལ་རྒྱ་མཚོ་ལ་ཁོང་གིས་ཅི་བྱས་ན་ལེགས། ཁྱོད་ཀྱིས་རྗེ་བཙུན་ལ་ཞུས་ཞེས་རྟོགས་ལྡན་
འཇམ་དཔལ་རྒྱ་མཚོ་བརྒྱུང་ནས་ཞུ་བ་ལས་སྣང་ཚོང་ལ་ཁོང་གིས་དང་བོར་རྗེ་བཙུན་གྱི་
ཞལ་མ་གཟིགས། རྗེས་སུ་ཁོང་གིས་མཁས་ཚུལ་བསམ་གྱིས་མི་ཁྱབ་པ་བཞེས་ནས་འཁོར་
ཐམས་ཅད་ལ་བཀའ་ཆོས་གསུང་ཆོས་དང་ལེགས་བ ཤད་གསེར་ཕྲེང་སོགས་གཞུང་
ལུགས་བོད་སྔ་མ་རྣམས་ཀྱི་གསུང་རྒྱུན་གཙོ་བོར་བཟུང་ནས་གསུང ས་པ་རྟོགས་ལྡན་
འཇམ་དཔལ་རྒྱ་མཚོས་རྗེ་བཙུན་འཇམ་པའི་དབྱངས་ལ་ཞུས་པ་ན། རྗེ་བཙུན་འཇམ་པའི་
དབྱངས་ཀྱིས་གནས་སྐབས་སུ་ཁོང་གིས་སྟོང་ཉིད་ཀྱི་ལྟ་བ་རྟོགས་མ་ཐུབ་པ་འི་ཚལུ་རེད
ཆོས་ཀྱི་བྱ་བ་མང་བོ་དེ་གནས་སྐབས་སུ་མཚམས་ཞོག་ལ་སྒྲིབ་སྦྱོང་བཟང་བོ་མཛོད་ཅེས་
བསྐུལ་མ་མཛད་པ་ན། ཁོང་གིས་སློབ་མ་མང་བོ་འདུས་ཡོད་པ་ཐམས་ཅད་བཞག་ནས་
འཁོར་དག་པ་རྣམ་བརྒྱད་ཁྲིད་དེ་འོལ་ཁ་ཆོས་ལུང་དུ་ཕེབས་ནས་སྒྲུབ་པ་མཛད་པ་རེད
སྣང་ཚོང་ལྟར་ན་སྡིག་སྒྲིབ་བཤགས་ཆེང་རྡོའི་སྟེང་དུ་མཎྜལ་ཕུལ་ཞིང་ཕྱག་ངར་གྱིས་རྡོ་
ཕྱིས་པས་ཁྲག་ཐོན་པ་སོགས་ཀྱི་དཀའ་སྤྱད་མཛད་དེ་སྡིག་སྒྲིབ་སྦྱང ས་པ་དང་། དེ་ནས་
སྡིག་སྒྲིབ་བསལ་ཏེ་རྗེ་བཙུན་གྱི་ཞལ་གཟིགས་པ་རེད། ཁྱེད་རང་ཚོས་དམིགས་བརྩེ་མ་
ཐོན་ལ། རྗེ་བླ་མ་དང་རྗེ་བཙུན་འཇམ་པའི་དབྱངས་ངོ་བོ་དབྱེར་མེད་པར་ག སོལ་བ་
ཐོབས་དང་ཞལ་ཡང་མཐོང་ཐུབ། སྔོན་ཆང་བླ་བྲང་ན་ང པའ་རིས་ནག་རིས་ཟེར་བའི་
ངགེ་བཤེས་ཤིག་ཡོད། ཚོགས་ཆོས་གྲྭ་སོགས་སུ་ཕེབས་སྐབས་གཞུང་ལ་ཧ་ཅང་བཟང་བའི་
དགེ་བཤེས་ཤིག་ཡིན། རྗེས་སུ་རྡོ་རམས་པའི་སྐབས་ནས་མ་ཎི་ཁ་འདོན་བྱས་པ་དང་།
ཉིན་ཞིག་ཁོང་ངའི་སར་ཡོང་ནས་ཁོས་ཅི་ཞིག་ཁ་འདོན་བྱས་ན་བཟང་། མ་ཊ་ཕལ་ཆེར་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུང་ཕྱུར་ཙམ་བཏོན་པ་ཡིན་ཀྱང་རྟགས་འདྲ་ཡ་མཚན་འབྱུང་རྒྱུ་མི་འདུག ཁོང་ལ་ཁྱེད་
ཀྱིས་ཡི་དམ་ཞིག་ཤོད་དང་ཞེས་ཟེར། ང་དེ་དུས་ལོ་ཆུང་ཞིང་གཞུང་གསར་དུ་ཡོད། ཁོང་
གིས་ང་ལ་ཧ་ཅང་དད་པ་བྱེད་མི་ཞིག་ཡིན། ངས་ཁོང་ལ། ཁྱེད་ཀྱིས་གཞུང་པོ་ཏི་ལྔ་མཐར་
ཕྱིན་པ་བྱོས་དང་རྒྱལ་བ་བློ་བཟང་གྲགས་པའི་གཞུང་འདི་དག་བླ་ན་མེད་པ་ཡིན་པས། དེ་
ལ་ཡིད་ཆེས་བརྟན་པོ་བཟུང་ནས་དམིགས་བརྩེ་མ་ཐོན་དང་དེ་བཟང་རྒྱུ་རེད་ཅེས་ང་ལ་
དམིགས་བྱ་ཅི་ཡང་མེད་པར་ཡིད་ལ་གང་ཤར་ཞིག་བཤད་པ་ཡིན། དེ་ནས་ཁོང་གིས་དགའ་
ལྡན་ལྷ་བརྒྱ་མའི་ཐང་ག་ཞིག་བཞེངས་ནས་ངའི་སར་ཁྱེར་ཡོང་སྟེ། འདི་ལ་ཁྱེད་ཀྱིས་རབ་
གནས་དང་ཕྱག་གདབ་ཅིག་རྒྱོབས་ཟེར། ཕྱག་གདབ་བརྒྱབ་ནས་ཕན་ཐོགས་ཀྱང་མེད།
ངས་རབ་གནས་བྱེད་ཆོག་ཅེས་རབ་གནས་ཤིག་བྱས་པ་ཡིན། དེ་ནས་བཟུང་ཁོང་གིས་
རྒྱུན་དུ་དམིགས་བརྩེ་མ་བཏོན་པ་དང་ལྟ་བ་ལ་མཉམ་པར་བཞག་པས། ཉིན་ཞིག་ཁོང་
ཚབ་ཚུབ་ལྟ་བུའི་ངང་ངའི་སར་ཡོང་ནས། ཁོང་གི་ཐང་ག་དེར་མཉམ་པར་བཞག་ནས་
དམིགས་བརྩེ་མ་འདོན་བཞིན་བསྡད་པ་ན་མཚམས་ཤིག་ཏུ་རྗེ་རིན་པོ་ཆེའི་ཞལ་འཛུམ་
ཞིང་སོ་རྣམས་དཀར་རིག་རིག་བྱེད་པ་མཐོང་བྱུང་། དེ་ཁོ་འཁྲུལ་བ་ཡིན་ནམ་ཞེས་ཟེར།
ངས་ཁོང་ལ་དེ་འཁྲུལ་བ་ཡིན་རྒྱུ་མ་རེད། རྗེ་བཙུན་འཇམ་པའི་དབྱངས་ཀྱི་ཞལ་མཐོང་
ཐུབ་པ་ཡིན་རྒྱུ་རེད། ད་དུང་མུ་མཐུད་དུ་ཐོན་ཞེས་བཤད། དེ་རྗེས་སུ་ཡང་ཉིན་ཞིག་ངའི་
སར་འོང་ནས་དེ་རིང་ཁོང་འཁྲུལ་བ་མིན་ན་ཁོང་གི་སྐུ་འདྲ་དེས་ཁོང་ལ་དཔའ་རིས་ནག་
རིས་དཔའ་རིས་ནག་རིས་ཞེས་གསུང་བྱོན་སོང་། དེ་དངོས་གནས་ཡིན་ནམ་ཞེས་ཟེར།
ངས་དེ་ཡིན་རྒྱུ་རེད། ཁྱེད་རང་གིས་རེད་བསམ་ན་སེམས་རྩེ་གཅིག་བྱོས་དང་ཁྱེད་ལ་ནམ་
ཞིག་ན་ཁམས་གསུམ་བླ་མས་གསུང་འབྱོན་ཤས་ཆེ་ཞེས་བཤད། རྗེས་སུ་ཐང་ག་དེས་ཁོང་
ལ་གསུང་ཐེངས་འགའ་བྱོན་པ་དང་ཁོ་རང་གི་རྟོགས་པ་ཡང་ཇེ་མཐོར་སོང་། དེ་རྗེས་ཁོང་
མདའ་ཚན་དགོན་པའི་དགེ་རྒན་དུ་མངགས་པ་དང་། ཉིན་ཞིག་ཁོང་ལ་རྗེ་རིན་པོ་ཆེས་



བཀའ་སློབ་ཟིན་བྲིས་ཕྱོགས་བསྒྲིགས།
ནངས་ཁ་ཁྱོད་དགའ་ལྡན་དུ་ཡོང་རན་པ་ཡིན། ནངས་ཁ་ཁྱེད་ཀྱིས་བསམ་པ་ཡག་པ་བཟུང་
ནས་དགའ་ལྡན་དུ་ཤོག་དང་རང་ཅག་གཉིས་ཀྱིས་དལ་མོ་བྱས་ནས་ཁ་བརྡ་བྱེད་ཅེས་
གསུང་བྱོན། དེ་ནས་དགེ་ཕྲུག་རྣམས་ལ་ཁོང་ནངས་ཁ་ཤི་རྒྱུ་རེད། ཁྱེད་ཚོས་ཁོང་གི་རོ་ལ་
བདག་བྱེད་མི་དགོས། རོ་གང་དུ་འཇོག་ན་ཞོག་དང་ཆོག་ཅེས་དེའི་ཕྱི་ཉིན་སྔ་མོ་ནས་གོན་
པ་རྣམས་ཕུད་དེ་ཆུ་རས་གཅིག་པུ་གྱོན། དེའི་སྟེང་དུ་ཆོས་གོས་དང་རྣམ་སྦྱར་གྱོན། མཆོད་
ཁང་དུ་གདན་ཞིག་ཡོད་པ་དེའི་སྟེང་དུ་བསྡད་པ་ན། ཅི་ཡང་ན་རྒྱུ་མེད་པས། དགེ་ཕྲུག་ཚོས་
དགེ་རྒན་སེམས་ཁ་དྭངས་ཀི་མི་འདུག ད་ནི་འདི་སྨྱོ་བ་ཡིན་རྒྱུ་རེད་ཅེས་སྒོ་བསྲུངས་ནས་
བསྡད། མཚམས་ཤིག་ཏུ་དགེ་ཕྲུག་རྣམས་ལ་ཁོ་ཤི་བ་དང་མཉམ་དུ་ཁོང་གི་ཐང་ག་འདི་
ངེས་པར་དུ་ཨ་ལགས་གུང་ཐང་ཚང་ལ་ཕུལ། དེ་མིན་ཁོ་ལ་བླ་མ་ཚོ་ལ་བསྔོ་བ་སོགས་མི་
ད གོས་ཞེས་བཤད་པ་དང་། ཕྱི་དྲོ་ཉི་མ་ནུབ་ལ་ཁད་དུ་དེ་ལྟར་གདུང་དུ་བསྡད་ནས་
གཤེགས་སོང་། རྗེས་ནས་མདའ་ཚན་གྱི་གྲྭ་བ་ཚོས་ཐང་ག་དེ་དངུལ་གྱི་གའུ་ཞིག་ཏུ་བཞུགས་
ནས་ང་ལ་ཁྱེར་འོང་ནས། ཁོང་ཚོའི་དགེ་རྒན་དེ་ལྟར་གཤེགས་སོང་། ཐང་ག་འདི་ཁྱེད་ལ་
ཕུལ་གསུངས་པ་རེད་ཅེས་ཟེར། ངའི་སེམས་ལ་ཁོ་རང་དཔའ་རིས་རབ་གསལ་ཚང་གི་
དགོན་པའི་གྲྭ་བ་རེད། དེས་ན་ཐང་ག་འདི་དེར་བྱིན་ན་བཟང་བསམ་སྟེ། ཁོང་ཚོ་ལ་
དཔའ་རིས་རབ་གསལ་ཚང་གི་དགོན་པར་ཕུལ་དུ་བཅུག རིག་གནས་གསར་བརྗེའི་
སྐབས་སུ་ཐམས་ཅད་ལ་གཏོར་ལུང་གཏོར་བྱས་པས། གའུ་དངུལ་ཡིན་སྟབས་གཞན་ཞིག་
གིས་ཁྱེར་སོང་། ཐང་ག་གང་ལྟར་ང་ལ་ལས་འབྲེལ་ཞིག་ཡོད་པ་ཡིན་རྒྱུ་རེད། མི་ཞིག་གིས་
ཁྱེད་ལ་འབུལ་རྒྱུ་ཞིག་ཡོད་དང་ཨེ་དགོས་ཞེས་ང་ལ་བསྟན་བྱུང་། ངས་བལྟས་པ་ན་ཐང་ག་
དེ་དགེ་བཤེས་དཔའ་རིས་པའི་ཐང་ག་ཡིན་པ་འདྲ། རྒྱབ་ཏུ་བལྟས་པ་ན་ངས་ཡི་གེ་ཞིག་
བྲིས་པ་དེ་འདུག དེ་ནས་ང་ལ་བྱིན་ན་དགོས་ཞེས་དེང་སང་ཡང་ངའི་ལག་ཏུ་ཡོད། གནས་
ཚུལ་དེ་ལྟ་བུ་རེད། ཁྱེད་རང་རང་ཚོས་དད་པ་དག་སྣང་གི་སྒོ་ནས་རྗེ་ཐམས་ཅད་མཁྱེན་པ་
79



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་གསོལ་བ་བཏབ་ན། རྗེ་ཐམས་ཅད་མཁྱེན་པས་ནམ་དུས་ཡིན་ཡང་རྗེས་སུ་འཛིན་པ་
རེད། དེ་བཞིན་དུ་ཁྱེད་ཚོས་རྗེའི་བསྟོད་འགྲེལ་ཆེན་མོ་ལ་ཐོས་བསམ་དང་། འདིར་
གསུངས་པའི་རྗེ་རིན་པོ་ཆེས་བསྟན་པ་ལ་བྱ་བ་འདི་འདྲ་མཛད་འདུག་སྙམ་དུ་དད་པ་
སྦྱངས་ན་དངོས་གྲུབ་ཀྱི་རྩ་བ་དད་པ་རེད། རང་རེ་ཚོས་ཚེ་ཐུང་འདི་ལ་ལག་རྗེས་ཤིག་
འཇོག་དགོས་ན་དེ་ལྟ་བུའི་སྒོ་ནས་འདི་ཐོས་བསམ་རེ་བྱོས་དང་། འདིའི་ནང་དུ་རྒྱལ་བ་བློ་
བཟང་གྲགས་པའི་བསྟན་པ་མ་ཚང་བ་མེད་པར་འདུས་ཡོད་པ་ཐུགས་ལ་ཟུངས།
ལྔ་བ། གཞུང་དངོས་ཀྱི་སྐབས།
འདིར་སངས་རྒྱས་ཚུལ་དང་སེམས་བསྐྱེད་ཚུལ་སོགས་ལ་མང་བོ་གསུངས་ཡོད་མོད།
བདག་གི་བླ་མ་རྡོ་རྗེ་འཆང་གིས་འདིའི་བཤད་ལུང་སྐབས་དབལ་མང་པཎྜི་ཏས་བསྟན་
པའི་སྒྲོན་མེ་ལ། ཐུན་མོང་གི་སེམས་བསྐྱེད་ཚུལ་དང་ཐུན་མོང་མ་ཡིན་པའི་སེམས་བསྐྱེད་
ཚུལ་སངས་རྒྱས་ཚུལ་སོགས་ཐུན་མོང་དང་ཐུན་མོང་མ་ཡིན་པ་བྱས་ན་གཉིས་ཡོད་པ་
དང་། ཐུན་མོང་བྱེད་དགོས་པ་འདྲ་བ་དང་ཐུན་མོང་མ་ཡིན་པ་བྱེད་དགོས་པ་འདྲ་བ་གང་
ལྟར་མི་འདྲ་བ་མང་བོ་ཞིག་ཡོད་པ་དེ་ཅི་ཡིན་ཞེས་དྲིས་པ་ན། བསྟན་པའི་སྒྲོན་མེས།
སེམས་སྔོན་དུ་བསྐྱེད་ན་རྗེས་སུ་བསྐྱེད་ན་མི་ཆོག་རྒྱུ་ཅི་ཡོད། སེམས་བསྐྱེད་ཚུལ་གང་མང་
མང་གསུངས་པ་ལ་འགལ་བ་མེད་གསུངས་པ་རེད། ངས་འདང་བརྒྱབ་ན་དེ་ཡང་མིན་རྒྱུ་
མི་འདུག རྒྱལ་བ་རྣམས་ཀྱིས་ཐུགས་བསྐྱེད་ཚུལ་ལ་གདུལ་བྱ་སྣ་ཚོགས་པ་ཡོད་པས།
གདུལ་བྱ་རེ་རེའི་ངོ་བོར་ཡང་མི་མཐུན་པ་སྣ་ཚོགས་པ་རེ་ཡོད་རྒྱུ་རེད། མིན་ཡང་སེམས་
ཅན་ལ་ཕན་པའི་ཕྱིར་དུ་མཛད་པ་མཛད་ཚུལ་ལ་སྣ་ཚོགས་པ་ཡོད། དཔེར་ན། མཁས་གྲུབ་
སྨྲ་བའི་ཉི་མས། མགོན་པོ་ཁྱེད་ཀྱི་ཞལ་གྱི་དབུགས་ཙམ་ཡང་། །མཐའ་དག་འགྲོ་ལ་སྨན་
པའི་རྒྱུར་འགྱུར་ན། །ཚོགས་གཉིས་སྤྱོད་པ་གཞན་དག་སྨོས་ཅི་འཚལ། །ཞེས་ཐ་ན་སེམས་
ཅན་གྱི་དོན་དུ་དབུགས་ཕྱི་ནང་གི་རྒྱུ་བ་ཙམ་ཡང་བསམ་གྱིས་མི་ཁྱབ་པ་ཡིན་ན། མཛད་པ་
2)



བཀའ་སློབ་ཟིན་བྲིས་ཕྱོགས་བསྒྲིགས།
ལ་སྣ་ཚོགས་པ་མཛད་པ་སྨོས་ཅི། དེས་ན་ཐུགས་བསྐྱེད་ཚུལ་ལ་ཡང་མང་བོ་ཡོད་པས་
འགལ་བ་མེད་པ་འདྲའོ། ། །
དྲུག་པ། མཇུག་བསྡུ་བའི་སྐབས།
ན་ནིང་མཁན་རྙིང་སྤྲུལ་བའི་སྐུས་རྗེའི་བསྟོད་འགྲེལ་ཆེན་མོའི་བཤད་ལུང་ཞིག་ཐོན་
གསུངས་པ་དང་། རྗེས་སུ་ཡང་འདིའི་འཛིན་གྲྭ་བཅུ་གསུམ་གྱི་བླ་མ་སྐྱོར་དཔོན་ཚོ་འོངས་
ནས་འདིའི་བཤད་ལུང་ཞིག་ཐོན་གསུངས་པ་ད་བར་དུ་ལུས་སོང་། ང་ལ་བཤད་རྒྱུ་ཡང་
མང་བོ་མི་འདུག ཡོངས་གྲགས་སུ་ཁོང་ཨ་ཁུ་ཐུགས་རྗེ་ཅན་རྗེ་བཙུན་ཤེས་རབ་རྒྱ་མཚོ་
ཚང་གི་བཤད་ལུང་གི་ཟིན་བྲིས་ཡོད་པ་དེ་གཙོ་བོར་བཟུང་ནས་གསུང་གི་ཡོད། ངས་གོང་
དུ་བཤད་པ་ལྟར་བཤད་ལུང་ཟེར་བ་ལུང་གསུང་ཞོར་དུ་བཤད་པ་ཅུང་རེ་བྱས་པ་ལ་
བཤད་ལུང་ཟེར་བས། ཁོང་གི་བཤད་ལུང་གི་ཟིན་བྲིས་དེ་བཏོན་ན་ཡང་མི་ཆོག་རྒྱུ་མི་འདུག་
མོད། གང་ལྟར་རྟེན་འབྲེལ་གྱི་གནད་ལ་བསམ་ནས་ད་རེས་བསྟོད་འགྲེལ་ཆེན་མོ་བཏོན་
པ་ཡིན། རྟེན་འབྲེལ་ཅི་ཡོད་ཅེ་ན། དགོན་པ་འདི་རྗེ་བཙུན་འཇམ་པའི་དབྱངས་ཀྱིས་བྱིན་
གྱིས་བརླབས་པའི་དགོན་པ་རེད། འཇམ་དབྱངས་སྨྲ་སེང་གླིང་ཡང་ཟེར་ལ་དཔལ་ལྡན་སྨྲ་
སེང་གླིང་ཡང་ཟེར། གང་ལྟར་རྗེ་དཀོན་མཆོག་བསྟན་པའི་རྒྱལ་མཚན་དང་རྡོ་རྗེ་འཆང་
རྗེ་འཇམ་དབྱངས་མཁྱེན་རབ་རྒྱ་མཚོ་སོགས་ངེས་པའི་དོན་དུ་རྗེ་བཙུན་འཇམ་པའི་
དབྱངས་དང་དབྱེར་མེད་པ་རེད། ཁོང་རྣམ་པ་ཚོས་རྗེ་བཙུན་དཀོན་མཆོག་བསྟན་པའི་
སྒྲོན་མེ་དང་དཀོན་མཆོག་བསྟན་པའི་རྒྱ་མཚོ་བཅས་ལ་ད གོན་མགོ་ཕུལ། ཚོམས་ལས།
སྟོན་པ་བོ་ཡང་ཁྱོད་ཡིན། ཞུ་བ་པོ་ཡང་ཁྱོད་ཡིན། གསུངས་པ་ལྟར་རྣམ་པ་ཚོ་རྗེ་བཙུན་
འཇམ་པའི་དབྱངས་ཀྱི་སྤྲུལ་པ་ཡང་སྤྲུལ་ཏག་ཏག་རེད། དེས་ན་རྟེན་འབྲེལ་གྱི་གནད་ཅི་
ཞེ་ན། ང་དེ་ཚོའི་མཚན་ཙམ་འཛིན་པ་ཞིག་རེད། སྔོན་བྲག་སྒོ་ར བ་འབྱམས་པ་ཟེར་བ་
རྒྱལ་དབང་ལྔ་བའི་ཚ་བུ་ཞིག་ཡོད་པ་དེས་ནམ་ཡང་རྒྱལ་དབང་ལྔ་བ་ལ་བསམ་ནག་དང་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྐྱོན་བརྗོད་བྱས་ཤིང་། ཉིན་ཞིག་གློ་བུར་དུ་རྒྱལ་དབང་གི་གཟིམ་ཁང་སྒེའུ་ཁུང་ནང་ནས་
ལྡང་བ་ན། རྒྱལ་དབང་གིས་ཁྱོད་ཀྱིས་དེ་ཅི་ཡིན་སྨོས་པ་མིན་ནམ། ང་སྐྲག་སོང་གསུངས་པ་
དང་། བྲག་སྒོ་རབ་འབྱམས་པས། ཁྱེད་ཀྱིས་བཤད་ན་དད་པ་ཅན་ལ་པད་འབྱུང་སྒོ་ཉལ་
ཡོད་ཟེར་བས། ཁྱེད་ཀྱི་པད་མ་འབྱུང་གནས་སྒོ་ལམ་དུ་ཉལ་ཡོད་ན་ངས་དེའི་མགོ་ལ་གོམ་
པ་འགོམས་པར་དོགས་ནས་སྒེའུ་ཁུང་དུ་འོངས་པ་ཡིན་ཞེས་བཤད། རྒྱུ་མཚན་ནི་རྒྱལ་
དབང་རིན་པོ་ཆེས་རྙིང་མ་ཅུང་གཙོ་བོར་འཛིན་པས་རེད། དེ་ལྟར་རྒྱུན་དུ་རྒྱལ་དབང་ལ་
སྐྱོན་བརྗོད་བྱས་པ་ན། ཉིན་ཞིག་རྒྱལ་དབང་རིན་པོ་ཆེས་བྲག་སྒོ་རབ་འབྱམས་པ་ལ་ཁྱོད་
ཤི་མ་ཐག་ཏུ་གླང་ངུ་རྭ་སྔོ་སངས་ངེ་བ་ཞིག་གི་སྐྱེ་བ་ལེན་རྒྱུ་རེད་ཅེས་བཤད་པ་ན། ཁོས་
ཧབ་ཆ་ཞིག་བརྒྱབས་པ་ལ། རྒྱལ་དབང་རིན་པོ་ཆེས་ཁྱོད་ཀྱིས་ཅི་ཕྱིར་ཧབ་ཆ་བརྒྱབས་པ་
ཡིན། ཁྱེད་ཀྱིས་ངས་བཤད་པ་མི་བདེན་བསམ་པ་ཡིན་ནམ་ཟེར་བ་ལ། བྲག་སྒོ་རབ་འབྱམས་
པས་ཁྱེད་ཀྱིས་གསུངས་པ་དེ་མི་བདེན། དེ་གནས་ལུགས་དང་མི་མཐུན། ཁོ་གླང་ངུ་རྭ་
སྔོ་སངས་ངེ་བ་ཞིག་གི་སྐྱེ་བ་ལེན་ནའང་། ཤི་བའི་འོག་ཏུ་བར་དོ་རུ་འཁྱམས་དགོས། བར་དོ་
ནས་བར་སྲིད་གྲུབ་རྗེས་ད་གཟོད་གླང་ངུའི་མའི་ཁོག་ཏུ་ཡང་ཟླ་ཁ་ཤས་སུ་འདུག་དགོས།
དེ་ནས་སྐྱེས་ནའང་སྐྱེས་མ་ཐག་ཏུ་རྭ་སྔོ་སངས་ངེ་བ་ཞིག་གཏན་ནས་ཡོད་པ་མ་རེད། ལོ་
ཁ་ཤས་ཀྱི་རྗེས་སུ་ཡུན་གྱིས་རྭ་སྐྱེ་བ་རེད། ཁྱེད་ཀྱིས་གསུངས་པ་གནས་ལུགས་དང་གཏན་
དུ་མི་མཐུན་པས། ཁོས་ཧབ་ཆ་བརྒྱབས་པ་ཡིན་ཞེས་བཤད་པ་ན། ཁོང་ཧ་ཅང་ཐུགས་དགྱེས་
ནས། ད་ནི་ཁྱོད་སྐྱེ་བ་རྗེས་མ་ན་སྐྱེས་མ་ཐག་ཏུ་པཎྜི་ཏ་ཞིག་ཏུ་སྐྱེ་རྒྱུ་རེད་ཟེར་བ་ན་ཡང་ཧབ་
ཆ་ཞིག་བརྒྱབས་སོང་། དེ་ཅི་ཡིན་ཟེར་བ་ན། ཁྱེད་ཀྱིས་འདིའི་གོང་དུ་ང་གླང་ངུ་རྭ་སྔོ་སངས་
ངེ་བ་ཞིག་གི་སྐྱེ་བ་ལེན་རྒྱུ་རེད་ཟེར། དེའི་བར་ལ་ཁོས་བཤགས་སྡོམ་ནི་མ་བྱས། ཚོགས་ནི་མ་
བསགས། ད་ཡང་གློ་བུར་དུ་པཎྜི་ཏ་ཞིག་གི་སྐྱེ་བ་ལེན་རྒྱུ་རེད་ཟེར། དེ་ནི་གཞུང་ལུགས་
དང་གཏན་ནས་མི་མཐུན་པ་ཞིག་རེད་ཅེས་བཤད་པ་ན། དེ་འདྲ་མིན་ཏེ་འཕགས་པ་ཐུགས་
4༨



བཀའ་སློབ་ཟིན་བྲིས་ཕྱོགས་བསྒྲིགས།
རྗེ་ཅན་གྱི་མཚན་ཁོང་གི་སྟེང་ན་ཡོད་པ་རེད། ཁོང་འཕགས་པ་ཐུགས་རྗེ་ཆེན་པོའི་སྐྱེ་བ་
ཞིག་ཡིན་ཟེར་དགོས་པས། ཁྱོད་ཀྱིས་གོང་དུ་བཤད་པ་དེ་གནས་ལུགས་དང་ལྡན་པ་ཡིན་
པས་ཁོང་གི་སེམས་དགའ་སོང་བ་དེའི་དགེ་བའི་རྩ་བའི་མཐུ་ལ་བརྟེན་ནས་ཁྱོད་ཀྱིས་གླང་
ངུའི་སྐྱེ་བ་ལེན་པའི་སྡིག་སྒྲིབ་དག་ནས་པཎྜི་ཏ་ཞིག་གི་སྐྱེ་བ་ལེན་པའི་ཚོགས་བསགས་སོང་
བ་རེད། ཅེས་གསུངས་པ་ལྟར་ང་ལ་ཡོན་ཏན་དང་ནུས་པ་ཅི་ཡང་མེད་རུང་རྗེ་བཙུན་
འཇམ་པའི་དབྱངས་ཀྱི་མཚན་ཙམ་ཞིག་ངའི་སྟེང་དུ་བཟུང་ཡོད་སྟབས། དེའི་དགེ་བའི་རྩ་
བ་ལ་བརྟེན་ནས་ཁྱེད་རྣམ་པ་ཚོས་གཞུང་ལུགས་འདི་ལྟ་བུ་ལ་ཐོས་བསམ་དང་། ཡང་ན་
ཀུན་མཁྱེན་བླ་མ་ཡབ་སྲས་ཀྱི་གཞུང་ལུགས་ལ་སྦྱངས་པ་མཛད་ནས། དེའི་དོན་གོ་བ་
ཞིག་བྱུང་བ་དང་། དེ་རིང་འཇམ་པའི་དབྱངས་ཀྱི་རྗེས་གནང་ཞིག་བཏོན། དེའི་རྗེས་སུ་
འཇམ་པའི་དབྱངས་བསྟན་པའི་སྒྲོན་མེའི་གསུང་འདི་ཚོ་བཤད་པའི་ཚུལ་བྱས་པའི་དགེ་
བའི་རྩ་བ་དང་རྟེན་འབྲེལ་གྱི་གནད་ལ་བརྟེན་ནས་ཁྱེད་རྣམ་པ་ཚོའི་དགོན་པ་འདིའི་ཆོས་
འཆད་ཉན་བསླབ་པ་སློབ་གཉེར་ཡར་རྒྱས་བྱུང་བ་དང་རྗེས་སུ་དུས་དང་སྐལ་བ་རེ་བྱུང་
ན་འདིའི་འཕྲོ་སྐྱོང་ཐུབ་པར་སྨོན་ལམ་རྣམ་པར་དག་པས་མཚམས་སྦྱོར་བྱེད། དེ་ལྟ་བུའི་
སྟེང་ནས་དལ་འབྱོར་ཐོབ་པ་དོན་ལྡན་དུ་འགྲོ་བ་དང་། རྒྱལ་བའི་བསྟན་པའི་སྙིང་བོ་རང་
གཞན་སེམས་ཅན་ཐམས་ཅད་ཀྱི་རྒྱུད་ལ་ཅི་ནས་ཀྱང་བསྐྱེད་ནུས་པ་ཐུགས་ལ་འདོགས་
པར་ཞུ། ཞེས་གསུངས་སོ། །
23



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ་
༄༅། །འཕོ་ལུང་གི་བཤད་པ་བཞུགས་སོ། །
རབ་བྱུང་ན་འཕོ་ལུང་ཡིན་ན་འཕོ་ཁྲིད་གསན་དགོས་པ་ལྟ་བུ་ཞིག་རེད། ད་རེས་འཕོ་
ཁྲིད་འདོན་རྒྱུའི་ཁོམ་པ་ཡང་མ་བྱུང་བ་རེད། ཁོང་པཎ་ཆེན་ཐམས་ཅད་མཁྱེན་པ་སྐུ་འཕྲེང་
བཅུ་བ་བློ་བཟང་འཕྲིན་ལས་ལྷུན་འགྲུབ་ཆོས་ཀྱི་རྒྱལ་མཚན་དང་ལ་བཟང་བོ་དེ་ཉིད་སྐུ་ན་
གཞོན་དུས་སྐུ་འབུམ་ན་བཞུགས་སྐབས་ཁོང་ཨ་ལགས་རྡོ་རྗེ་འཆང་ལ། ཁོང་ལ་འཕོ་བ་
འདོན་ད གོས་ཟེར་མི་མང་བས། འཕོ་བ་ཐུང་ཐུང་ཁོང་གིས་འདོན་སླ་བ་ཞིག་དགོས་ཞེས་
ཞུས་པ་ན། ཨ་ལགས་རིན་པོ་ཆེ་ནས། དང་བོ་སངས་རྒྱས་ཆོས་ཚོགས་མ་ཚར་གསུམ། དེ་
ནས་བདེ་སྨོན་གྱི་འགོ་ནས་ཕུལ་བྱུང་མཛད་པས་འགྲོ་ལ་ཞེས་པ་ནས་འདབ་བཟང་གཙོ་བོ་
ལྷ་ཡི་ལམ་ལ་བཞིན། །རྫུ་འཕྲུལ་སྟོབས་ཀྱིས་བརྩེ་བས་འདིར་གཤེགས་ཤིག །ཅེས་སྤྱན་
དྲངས། དེ་ཡང་ཁོང་ཉིད་གཅིག་པུ་མིན་པར་ཞབས་ཕྱི་ཚོ་དང་ལྷན་དུ་གསུངས་ན་ཆོག དེ་
ལས་ཀྱང་བསྡུས་པ་བྱས་ན། དཔག་མེད་བསྐལ་བར་བདག་ཅག་རྣམས་ཀྱི་ཕྱིར། །ཐུགས་
མཆོག་བསྐྱེད་པའི་དམ་བཅའ་མ་བསྙེལ་བར། །འདབ་བཟང་གཙོ་བོ་ལྷ་ཡི་ལམ་ལ་བཞིན། །
རྫུ་འཕྲུལ་སྟོབས་ཀྱིས་བརྩེ་བས་འདིར་གཤེགས་ཤིག །ཅེས་འོད་དཔག་མེད་སྤྱན་དྲངས།
དམིགས་པ་འཛིན་ཚུལ་ལ་བླ་མ་དང་མགོན་པོ་འོད་དཔག་མེད་དབྱེར་མི་ཕྱེད་པར་སྤྱི་བོར་
བསྒོམས་ཏེ་འཕོ་ཁྲིད་ནང་བཞིན་དུ་དམིགས་པ་བཟུང་ནས། བླ་མ་སྟོན་པ་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མགོན་པོ་
འོད་དཔག་ཏུ་མེད་པའི་ཞབས་ལ་གུས་པས་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །
ལན་གསུམ་གསུངས། དེའི་རྗེས་སུ་ནམ་ཞིག་ཚེ་ཡི་འདུ་བྱེད་གཏོང་བ་ན། །འཕགས་འཚོགས་



བཀའ་སློབ་ཟིན་བྲིས་ཕྱོགས་བསྒྲིགས།
རྒྱ་མཚོས་བསྐོར་བའི་འོད་དཔག་མེད། །མིག་གི་ལམ་དུ་གསལ་བར་མཐོང་གྱུར་ནས། །དད་
དང་སྙིང་རྗེས་བདག་རྒྱུད་གང་བར་ཤོག །བར་དོའི་སྣང་བ་ཤར་བར་གྱུར་མ་ཐག །རྒྱལ་
སྲས་བརྒྱད་ཀྱིས་མ་ནོར་ལམ་བསྟན་ཏེ། །བདེ་བ་ཅན་དུ་སྐྱེས་ནས་སྤྲུལ་བ་ཡིས། །མ་དག་
ཞིང་གི་འགྲོ་བ་འདྲེན་གྱུར་ཅིག །ཅེས་པ་དེ་འཕོ་བ་ཧ་ཅང་བསྡུས་པ་ཡིན། གང་ལྟར་དེའི་
ལུང་གི་བརྒྱུད་པ་འདི་ཡོད་པས། དེ་ཁྱེད་ཚོ་ལ་ཕུལ་བ་ཡིན། །
དགོན་པ་བཀྲ་ཤིས་འཁྱིལ་བ་འདི་ལ་གཏོར་བརླག་མང་བོ་བཏང་སོང་། ད་ཕྱིར་
ཞིག་གསོ་བྱེད་ཆོག་པ་རེད། ཕྱིར་དེ་མ་ཐག་བཞེངས་དགོས་ཟེར་ན་མྱུར་བ་མྱུར་དུ་འགྲུབ་རྒྱུ་
དཀའ་མོ་རེད་དེ། གང་ལྟར་རིམ་པ་བྱས་ནས་ནང་ཆེན་ཚོ་དང་བླ་མ་ཚོ་གདན་སར་འཁོད།
ཁོང་ཚོའི་མཛད་པ་འཕྲིན་ལས་རྒྱས་ན། ཁོང་ཚོ་ལ་དཔེ་རེ་འཇོག་རྒྱུའི་ཆེད་ཕྱག་རྫས་ནོམ་
རྫས་ཀྱི་འབྱོར་བ་ཡིས་འདང་ན་ཆེ་ཆུང་ལ་བལྟོས་པ་མེད། མཆོད་རྟེན། ལྷ་ཁང་གསེར་ཁང་
རེ་བཞེངས་ན་བསམ་རྒྱུའི་རེ་བ་རིན་པོ་ཆེ་དང་ངེད་དཔོག་གཡོ་་གཉིས་ཀ་ལ་ཡོང་། གང་
ལྟར་བཀྲ་ཤིས་འཁྱིལ་བ་འདི་སྔར་བཞིན་ཕྱིའི་དགོན་པ་གྲྭ་ཚང་རྒྱས། ནང་གི་ཆོས་འཆད་
ཉན་བསླབ་པ་སློབ་གཉེར་རྒྱས། ལྷག་པར་དུ་བཀྲ་ཤིས་འཁྱིལ་བ་འདི་མདོ་སྨད་ཙམ་མ་
ཟད། སྟོད་དབུས་གཙང་ཕྱིའི་རྒྱལ་ཁབ་སོགས་སུ་མཚན་སྙན་གྲགས་ཀྱིས་ས་སྟེང་ཁྱབ་ཡོད་
པ་གཙོ་བོ་ཆོས་འཆད་ཉན་བསླབ་པ་སློབ་གཉེར་གྱི་སྟབས་ཀྱིས་རེད། དེ་མ་གཏོགས་གྲྭ་བའི་
རྒན་གཞོན་བཞིན་དགོན་པའི་ལོ་རྒྱུས་སྟེང་སོང་ན་ད གོན་པ་ཧ་ཅང་རྙིང་བ་མ་རེད། དེས་
ན་གཙོ་བོ་ཁྱེད་རྣམ་པ་ཚོས་འགྲིག་ལམ་ཀུན་སྤྱོད་ཡག་པོ་བྱོས། དེང་སང་གི་དུས་ངན་པ་
ཡིན་པས་ཐམས་ཅད་པོས་འགྲིག་རང་འཁུར་ཐག་པ་ཁུར་བླངས་རེ་གནང་རྒྱུ་དང་། ཆུང་
ཆུང་ཚོ་ཡིན་ན་ད་རེས་འདི་ལྟ་བུའི་སྐལ་བ་ལྡན་པས་བསླབ་པ་སློབ་གཉེར་ཡག་པོ་ཞིག་གནང་
ནས། དགོན་པ་གཞན་པ་ཚོ་ལ་དམ་པའི་ཆོས་ཀྱི་སྒོ་འབྱེད་ཐུབ་པ་ཞིག་ཡོང་རྒྱུ་ནི་རང་གི་
སེམས་ཀྱི་སྨོན་པ་ཡིན། དེའི་སྟབས་ཚོགས་ཆེན་འདུ་ཁང་འདི་གསར་བཞེངས་ཀྱི་ཀ་བ་
བསྐྱངས་ནས་གདུང་མ་འགྱོག་དུས་རིན་པོ་ཆེས་ང་ལ་ཁྱོད་ཀྱིས་ངེས་པར་དུ་གདུང་མ་
དུ



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྱོགས་གསུངས། གདུང་མ་འགྱོག་ཚུལ་ལ་སྔོན་ཀུན་མཁྱེན་བླ་མས་ཐོག་དང་བོར་འདུ་ཁང་
འདི་ཉིད་བཞེངས་སྐབས་སུ། སྐྱེ་བ་དང་ཚེ་རབས་ཐམས་ཅད་དུ་དམ་པའི་ཆོས་ཀྱི་གདུང་
མ་འདེགས་པར་ཤོག་ཅིག་ཅེས་ཐུགས་སྨོན་དེ་འདྲ་གནང་བ་རེད། ངས་རང་གི་སྐྱེ་བ་དང་
ཚེ་རབས་ཐམས་ཅད་དུ་ཞེས་མ་ཟེར་བར། ཀུན་མཁྱེན་མཆོག་སྤྲུལ་རིན་པོ་ཆེ་གཙོ་མཛད་
པའི་དགོན་པ་གྲྭ་ཚང་འདིའི་བླ་མ་དགེ་བའི་བཤེས་གཉེན་རྣམས་ཀྱིས་སྐྱེ་བ་དང་ཚེ་རབས་
ཐམས་ཅད་དུ་དམ་པའི་ཆོས་ཀྱི་གདུང་མ་འདེགས་པར་ཤོག་ཅིག་ཅེས་སྨོན་ལམ་དེ་ལྟར་
བཏབ་པ་ཡིན། དེའི་སྟབས་བསླབ་པ་སློབ་གཉེར་གནང་མི་ཐམས་ཅད་ལ་སྐུའི་བར་ཆད་
མེད། བགེགས་དང་བར་ཆད་ཀྱིས་མི་རྫི་ཞིང་སངས་རྒྱས་ཀྱི་བསྟན་པའི་གདུང་མ་འདེགས་
པ་དང་ཀ་བ་བསྩངས་པ་ཞིག་ཨེ་འབྱུང་བསམ་པའི་རེ་བ་དེ་ལྟར་བཟུང་བ་ཡིན། ད་དུང་ཡང་
ཁྱེད་རྣམ་པ་ཆུང་ཆུང་ཚོས་བསླབ་པ་སློབ་གཉེར་རེ་གནང་ནས་སངས་རྒྱས་བསྟན་པ་དུས་
སྙིགས་མར་གྱུར་བ་འདི་ཐུགས་ལ་འཛིན་རྒྱུ་དང་ཚུལ་ཁྲིམས་རྣམ་པར་དག་པ་བསྲུངས་པའི་
སྟེང་ནས་གྲྭ་ཚང་གི་འགྲིག་ལམ་ཀུན་སྤྱོད་སོགས་ཚུལ་བཞིན་བརྩི་རྒྱུ་ཐུགས་ལ་ཟུངས། ད་རེས་
ཚོགས་ཆེན་འདུ་ཁང་འདི་གསར་དུ་བཞེངས་ནས། ཁྲི་འདིའི་སྟེང་ནས་ངས་བླ་མ་སྔ་མ་
ཚོའི་མཚན་བཟང་བོ་དང་ཁོང་རྣམ་པ་ཚོའི་ཕན་ཚུན་གྱི་འབྲེལ་བ་དང་ཐུགས་སྨོན་གནང་
བ་ལ་འདང་བརྒྱབས་ནས། ཁྱེད་རྣམ་པ་ལ་དབང་ལུང་རྗེས་གསུམ་གྱི་རིམ་པ་ཕྲན་ཚེགས་
ཤིག་ཕུལ་སོང་། དེ་དག་གི་དགེ་བའི་རྩ་བའི་འབྲས་བུ་ལ་བརྟེན་ནས་སྐྱེས་བུ་དམ་པ་ཐམས་
ཅད་ཀྱི་སྐུ་ཚེ་ཞབས་པད་བརྟན་ཅིང་། དགེ་འདུན་གྱི་སྡེ་ཡང་ཐུགས་མཐུན་ཁྲིམས་གཙང་།
ལམ་བསླབ་པ་གསུམ་གྱི་ཉམས་ལེན། ལུང་སྡེ་སྣོད་གསུམ་གྱི་འཆད་ཉན། གསང་ཆེན་རྒྱུད་
སྡེའི་བཤད་སྒྲུབ་རྣམ་དཀར་ཆོས་ལྡན་གྱི་བྱ་བ་ཐམས་ཅད་ཡར་རྒྱས་གོང་འཕེལ་དུ་འགྲོ་
བའི་རྒྱུར་འགྱུར་བའི་སྨོན་ལམ་འདེབས། ལྷག་པར་དུ་སངས་རྒྱས་ཀྱི་བསྟན་པ་དུས་
སྙིགས་མར་སོང་བས། རྗེ་ཐམས་ཅད་མཁྱེན་པས་ཀྱང་། རྒྱལ་སྲས་སྨོན་ལམ་གང་གཱའི་ཀླུང་
རྣམས་ནི། །དམ་ཆོས་འཛིན་པའི་སྨོན་ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་
26



བཀའ་སློབ་ཟིན་བྲིས་ཕྱོགས་བསྒྲིགས།
བསགས་པ་ཀུན། །ཀུན་ཀྱང་ཐུབ་བསྟན་རྒྱས་པའི་ཆེད་དུ་བསྔོ། །གསུངས་པ་ལྟར། དགེ་
བའི་འབྲས་བུ་ཐམས་ཅད་སངས་རྒྱས་ཀྱི་བསྟན་པ་ཡུན་རིང་དུ་གནས་པ་དང་། རྒྱལ་
དབང་ཐམས་ཅད་མཁྱེན་པ་གཙོ་བྱས་པའི་བསྟན་འཛིན་གྱི་སྐྱེས་བུ་ཐམས་ཅད་ཀྱི་སྐུ་ཚེ་
ཞབས་པད་བརྟན་ཅིང་། རྣམ་དཀར་འཕྲིན་ལས་ཀྱི་འཇུག་པའི་སྒོ་གང་ཡིན་གྱི་ཐུགས་
སྨོན་བཞིན་དུ་འགྲུབ་པའི་རྒྱུར་བསྔོས་པ་ཡིན། ཁྱེད་རྣམ་པ་ཚོའི་ཐུགས་ལ་དེ་ལྟར་འཛིན་
པར་ཞུ།
༼བཀའ་སློབ་འདི་ཕལ་ཆེར་ཚོགས་ཆེན་འདུ་ཁང་ཆེན་མོ་བསྐྱར་བཞེངས་ལེགས་འགྲུབ་བྱུང་ཚེ་ཁྲི་གསར་
བའི་སྟེང་ནས་དང་བོ་ཁོང་ཉིང་ནས་གྲྭ་ཚང་ལ་དབང་ལུང་མན་ངག་མང་བོ་གནང་བའི་མཐར་ཚེ་དབང་ངང་འཕོ་
ལུང་ཞིག་གནང་ནས། མཐར་ཁོང་གིས་ཐུགས་སྨོན་རྒྱ་ཆེན་པོ་གནང་བའི་བཀའ་སློབ་ཞིག་ཡིན་ཚོད་འདུག་
ན?



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །དོན་དགུའི་རྗེས་སུ་ཐོག་དང་བོར་བླ་བྲང་དུ་ཕེབས་
སྐབས་ཀྱི་བཀའ་སློབ་བཞུགས་སོ། །
འདྲིའི་སྐོར་ཁོང་གི་ཉིན་ཐོ་ལས། ༡༩ ༨ ༡ པ འི་ཡང་ཟླ་༤བའི་ཚེས་ལན་ཀྲུའུ་ནས་བླ་བྲང་དུ་ཡོང་། ཚེས་
༡༩ ལུགས་རྙིང་གི་གསུམ་པའི་བཅོ་ལྔ་ལ་དུས་ཆེན་དུ་དམིགས་ནས་། དུང་མདུན་རྣམ་གཉིས་དང་འདུ་ཁང་
ཆེན་མོར་མཆོད་མཇལ་བྱས། ཚེས་༢༠ལ་ད གོན་པའི་དོ་དམ་ཨུ་ཡོན་ལྷན་ཁང་འཚོགས། ཚེས་༢ ༡ ལ་གྲྭ་ཚང་ལ་
གཏམ་བཤད་བྱས། ཚེས་༢༢ ནས་ཉིན་རེ་བཞིན་ད གོན་པའི་དོན་ང ང་མཇལ་བའི་རེ་བ་བསྐངས། ཚེས་༢༩ ལ་
བསང་ཆུ་རྫོང་གི་དགེ་རྒན་སྦྱོང་བརྡར་འཛིན་གྲྭ་ལ་གཏམ་བཤད་བྱས། གསུམ་པའི་ཚེ་༧ལ་གྲྭ་ཚང་ཕྱིར་བསྡུ་
རྒྱུའི་མཚན་ཐོ་ཁྱབ་བསྒྲགས་དང་འབྲེལ་རྡོ་བཅལ་ར་བ་ནས་ག ཏ མ་བ ཤད་བྱས། ཞེས་གསུང ས་པ་དང༌། རྣམ་
ཐར་དཔག་ལྗོན་ས། ཁོང་ང གུང་ལོ་ང་དྲུག་པ་ལྕགས་བྱ་ལོའི་ཧོར་ཟླ་གཉིས་པའི་ཚེས་བཅུ་ལ་རང་གི་གདན་ས་བླ་
བྲང་བཀྲ་ཤིས་འཁྱིལ་དུ་ཞབས་ཟུང་བཀྲ་ཤིས་ཀྱི་རི་མོ་ཉེ་བར་བཀོད་དེ་འདུ་ཁང་ལྷ་ཁང་སོ་སོ་ལ་མཆོད་མཇལ་
གནང་ནས་བསྟན་འགྲོའི་དོན་དུ་ཐུགས་སྨོན་རྒྱ་གང་ཆེ་མཛད་ཅིང་བཙན་ཁང་རྣམས་ལ་མཆོད་མེ་སྙན་ཤལ་ཕུལ་
ནས་འཕྲིན་བཅོལ་ནན་ཏན་མཛད། བདེ་ཡངས་གོང་དུ་བཞུགས་ནས་རིགས་གསུམ་སྤྱི་སྒྲུབ་ཀྱི་རྗེས་གནང་གི་
བཀའ་དྲིན་བསྩལ་ཏེ་ཡང་བསྐུར་བཀའ་ཆོས་གནང་བའི་དབུ་བཙུགས་ནས་རྟེན་འབྲེལ་ལེགས་ཚོགས་ཀྱི་སྒོ་ཕྱེས།
རང་དགོན་གྱི་གྲྭ་བ་མཇལ་དུ་འོང་བ་རྣམས་ལ་གསུང་བཤང་འདི་ལྟར་གནང་། ཞེས་གསུངས་ཤིང་། བཀའ་སློབ་
ཉིང་བསྡུས་གཤམ་གསལ།
སྔོན་རྒྱལ་པོ་གླང་དར་གྱིས་བསྟན་པ་བསྣུབས་ནས་ལོ་བདུན་ཅུ་ལྷག་སོང་རྗེས་སུ་
བོད་ཀྱི་མཁས་པ་མི་གསུམ་གྱིས་བླ་ཆེན་དགོངས་པ་རབ་གསལ་བསྙེན་པར་རྫོགས་ནས་
བསྟན་པའི་མེ་རོ་རྨང་ནས་གསོས་ཏེ་བསྟན་པ་ཕྱི་དར་བྱུང་ལ། དེང་སྐབས་ཀྱང་ལོ་ཉེར་
གསུམ་ལྷག་ལ་གཞི་གསུམ་གྱི་ལག་ལེན་སོགས་བཤད་སྒྲུབ་ཀྱི་བྱ་བ་རྒྱུན་ཆད་ནས་བསྟན་



བཀའ་སློབ་ཟིན་བྲིས་ཕྱོགས་བསྒྲིགས།
པ་ལ་ཉམས་ཆག་ཆེན་པོ་བྱུང་ཡང་འདི་ནས་སླར་ཡང་བསྟན་པ་ཡང་དར་འབྱུང་རྒྱུ་རེད།
སངས་རྒྱས་ཀྱི་བསྟན་པ་ཉམས་གསོ་བྱེད་ཐུབ་མི་ཐུབ་དང་ཉམས་པ་སོར་ཆུད་མི་ཆུད་
དགེ་འདུན་གྱི་སྡེ་ལ་རག་ལས་ཤིང་ཁྱེད་དགེ་འདུན་པ་རྣམས་ཀྱིས་ཆོས་འདུལ་བའི་
བཅའ་ཁྲིམས་ཚུལ་བཞིན་དུ་བརྩིས་ནས་གྲྭ་ཚང་རང་རང་ལ་ཀུན་མཁྱེན་བླ་མས་འཆད་
ཉན་བཤད་སྒྲུབ་གང་དང་གང་ཚུགས་ཡོད་པ་རྣམས་ལ་ཉམས་པ་སོར་ཆུད་ཐབས་དང་
གནས་པ་གོང་དུ་འཕེལ་ཐབས་ལ་ཐུགས་བསམ་གནང་ནས་ཐབས་སྣ་ཚོགས་ཀྱིས་བྱ་བ་
དེ་སྒྲུབ་ཅི་ཐུབ་བྱས་ན་དེ་ཀ་སངས་རྒྱས་ཀྱི་བསྟན་པ་ཉམས་གསོ་བྱེད་ཚུལ་རེད། དེ་
རྣམས་ཐུགས་ལ་བཞག་ནས་གྲྭ་རྒན་གཞོན་ཐམས་ཅད་ཀྱིས་གྲྭ་ཚང་རང་རང་གི་འཆད་
ཉན་འགྲིག་ལམ་ཀུན་སྤྱོད་བརྩི་སྲུང་ལ་ཧུར་བརྩོན་ནན་ཏན་བྱེད་དགོས་ཞེས་སོགས་
སེམས་རྒྱུད་ལ་ཕན་པའི་བསླབ་བྱ་མང་དུ་གནང་ངོ༌། །



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །བླ་བྲང་དགོན་པ་སླར་གསོ་བཞུགས་མོལ་ཚོགས་འདུའི་
ཐོག་གནང་བའི་བཀའ་སློབ་བཞུགས་སོ། །
དང་བོ། དོ་དམ་ཁང་གི་མི་སྣ་རྣམས་ལ་གནང་བའི་བཀའ་སློབ།
༡ དགོན་པ་གྲྭ་ཚང་གི་གནས་བབ།
དེ་རིང་གཙོ་བོ་ང་ཡོང་བའི་རྒྱུ་མཚན་ནི་ཁྱེད་རྣམ་པ་ཚོ་ཚང་མ་ལ་ཁ་ངོ་ཞིག་ཐུག་
ནས། དགོན་པ་གྲྭ་ཚང་གི་བྱ་བ་ཐམས་ཅད་ཁྱེད་དཔོན་གཡོག་ལ་བསམ་འཆར་ཅི་ཡོད།
ཡར་ཞིང་ཆེན་ལ་སྙན་ཞུ་འབུལ་རྒྱུ་ཟེར་ན་ཡང་འདྲ། ཆོས་སྒོ་ཕྱེས་ནས་ད་བར་དུ་ཕྱོགས་
གང་ཐད་ནས་ཇི་ལྟར་བྱས་ན་འགྲིག གྲོས་མོལ་ཞིག་བྱེད་དུ་ཡོང་བ་ཡིན། རྒྱའི་གཏམ་དཔེ་
ལ། མི་བརྒྱར་འདྲི་བ་ལས། ཐེངས་གཅིག་མཐོང་ན་བཟང་། ཞེས་པ་ལྟར། ང་རང་ཡར་ཡོང་
ནས་བལྟས་པ་ན། བླ་བྲང་དགོན་པའི་སྐུ་གསུང་ཐུགས་རྟེན། ལྷ་ཁང་གསེར་ཁང་གང་
ཐད་ནས་བདག་གཉེར་དོ་དམ་བྱས་པ་ཤིན་ཏུ་ལེགས། བདག་གཉེར་དོ་དམ་འདི་འདྲའི་
ལེགས་པོ་ཐུབ་ཡོད་པ་སེམས་ལ་ཡང་མ་ཤར། ལེན་པཱའོ་དང་མི་བཞི་ཚོགས་ཁག་གིས་
གཏོར་བརླག་ཚབས་ཆེན་བྱས་སྟབས། མདོ་དབུས་གཙང་གསུམ་ན་དགོན་པ་མང་བོ་
ཤུལ་མེད་དུ་གྱུར། དེས་ན་བླ་བྲང་དགོན་པ་ལ་ཡང་ཆག་སྒོ་ཆེན་པོ་བྱུང་ཡོད་རྒྱུ་རེད། ད་
ནི་ཅི་འདྲ་བྱས་འདུག་སྙམ་པ་སེམས་ལ་བཟུང་ནས་ཡོང་བ་ཡིན། ཁ་སང་ཚོགས་ཆེན་
འདུ་ཁང་དུ་མཇལ་བ་ན། དགོན་པའི་སྐུ་གསུང་ཐུགས་རྟེན་འགངས་ཆེན་རྣམས་ལ་བདག་
གཉེར་དོ་དམ་ཡག་པོ་ཐུབ་འདུག དུས་འཁོར་འདུ་ཁང་ནང་དུ་རྒྱལ་བའི་གསུང་རབ་
31



བཀའ་སློབ་ཟིན་བྲིས་ཕྱོགས་བསྒྲིགས།
པོཏ་ཁྲི་ལྔ་ཙམ་བཞུགས་འདུག དེར་བལྟས་ན། ཀུན་མཁྱེན་འཇམ་དབྱངས་བཞད་པ་
ཁོང་གིས་ད གོན་པ་འདི་འདེབས་དུས། མཆོད་རྟེན་མགོ་གཞུག་བརྗེས་ན་བང་རིམ་རྐེད་
ལ་སྐྱོན་མེད། ཅེས་གསུངས་པ་ལྟར། བླ་བྲང་དགོན་པ་མཆོད་རྟེན་གྱི་རྐེད་པ་དང་འདྲ་
བས། དེ་ལ་ཆག་སྐྱོན་ཆེན་པོ་མ་བྱུང་བར་འདུག ཆག་སྐྱོན་ཙ་གི་ཚིག་གེ་རེ་བྱུང་ལོས་ཡོད།
དུས་ལོག་སྐབས་ལོག་འདི་འདྲའི་ནང་དུ་མཆོད་རྟེན་མགོ་གཞུག་བརྗེས་ན། བང་རིམ་
སྐེད་པའི་སྟེང་ལ་ཡང་སྐྱོན་ཅུང་རེ་བྱུང་ཡོད་པ་རེད། གང་ལྟར་ཀྱང་ཧྥ་ཀྲུའུ་ཞི། ཏང་ཀྲུང་
དབྱང་གི་བཀའ་དྲིན་གྱིས་སྲིད་ཇུས་དངོས་འབེབས་ལེགས་པོ་བྱུང་བས། དེ་རིང་འདི་
འདྲའི་སྐལ་བཟང་ཐོན་པ་ཡིན་རྒྱུ་རེད། བྱ་བ་དངོས་ཀྱི་གྲུབ་འབྲས་ལ་གཞིགས་ན་འདི་འདྲ་
བའི་ལེགས་པོ་ཡིན་པ། རྫོང་ཨུ་དང་དགོན་པའི་དོ་དམ་མི་སྣས་སྤྱི་རེམ་བྱས་པའི་འབྲས་བུ་
རེད། ང་རང་ཉིད་སྙིང་ཐག་པ་ནས་དགའ་བ་ཡིན། སེམས་ཅན་གྱི་ཁ་སངས་རྒྱས་ཀྱིས་མི་
ཆོད་ཟེར་བ་བཞིན། ཞིང་ཆེན་ཚོགས་འདུའི་སྟེང་སོགས་སུ་དགོན་པའི་དོ་དམ་ལ་འདྲ་
མིན་བཤད་མི་ཡང་ཡོད། རང་སྐྱོང་ཁུལ་གྱི་ཚོགས་འདུའི་སྟེང་དུ་ཡང་འདྲ་མིན་བཐད་མི་
ཡོད། གང་ལྟར་བྱ་བའི་སྤྱི་ཁྱབ་ལ་བལྟས་ན་དོ་དམ་ཁང་གི་བྱ་བ་ལ་གྲུབ་འབྲས་ཆེན་པོ་
ཐོན་འདུག སྐྱོན་ཆ་ཙ་གི་ཙིག་གེ་ཡོད་ཀྱང་། འཇིག་རྟེན་གྱི་ཁ་དཔེ་ལ། སྒ་རེ་སྒུར་རེ་ཤིང་
ལ་ཡོད། འཁྱ་གེ་འཁྱོག་གེ་མི་ལ་ཡོད་ཟེར་བ་བཞིན་དང་། མོའུ་ཀྲུའུ་ཞི་ཡིས་ཀྱང་། མི་སྐྱོན་
མེད་པ་མེད་ཟེར་བ་བཞིན་ཡིན། སྤྱིར་ན་ཆོས་ལུགས་ཀྱི་བྱ་བ་འདི་ནི་ལས་རྒྱུ་ཧ་ཅང་དཀའ་
མོ་ཡིན་པས། སྐབས་རེར་འཆུག་པ་རེ་མི་འཁུར་ཐབས་མེད་རེད། སྔོན་ཆད་ཀྱི་ཆོས་དང་
དགོན་པ་ཐམས་ཅད་ཀྱི་ལམ་སྲོལ་སྔོན་ཆད་ཀྱི་ལམ་སྲོལ་རེད། ད་ལྟ་སྤྱི་ཚོགས་རིང་ལུགས་
ཀྱི་དུས་སྐབས་སུ་སླེབས་པས་སྔོན་ཆད་དང་མི་འདྲ། དེའི་སྟབས་རང་ཅག་ཚོ་ལ་ཉམས་
མྱོང་མི་འདུག ཐ་ན་ཀྲུང་དབྱང་ཡིན་ཀྱང་དེང་སྐབས་བརྟག་དཔྱད་ཞིབ་འཇུག་བྱེད་པའི་
སྒང་རེད། ད་དུང་སྲིད་ཇུས་ཀྱི་སྟེང་དུ་ཆོས་ལུགས་ལ་དེ་བྱོས་དང་འདི་བྱོས་ཞེས་ཞིབ་ཚགས་
བཤད་རྒྱུ་མི་འདུག་པས། ཁྱེད་ཚོ་དགོན་པའི་དོ་དམ་ཁང་ལ་ཁག་མི་འདུག སྔོན་མ་བྱས་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་ཨ་ཁུ་རྣམ་པ་ཚོ་མ་ཕེབས་གོང་དུ་ཁྱེད་ད གོན་པའི་ཁ་ཁ་འཕྲོ་ཚོ་ལ་གྲོས་བྱེད་དོན་ནི།
དེ་རིང་སྔོན་མ་བྱས་ནས་ཁྱེད་དཔོན་གཡོག་དོ་དམ་པ་ཐམས་ཅད་ཀྱི་བསམ་འཆར་ལ་ཉན་
བསམ་པ་ཡིན། ཞིང་ཆེན་དང་ཁུལ་ཐོག་ནས་ཐག་གཅོད་དགོས་རྒྱུ་ཡོད་ན། ང་ཚོ་དབང་
ཅན་མ་རེང་དེ་ཁ་ཅན་རེད། ཡར་སོང་ནས་བཤད་ན་ཆོག དེའི་སྟབས་དགོན་པ་གྲྭ་ཚང་གི་
བྱ་བ་ཇི་ལྟར་བྱས་ན་འགྲིག ཁྱེད་ཚོ་ལ་འདྲི་རྟོག་ཞིག་བྱས་ན་བསམས་ནས། ཨ་ཁུ་རྣམ་པ་
ཚོ་མ་ཕེབས་གོང་དུ་ཁྱེང་ཁ་འཕྲོ་བ་ཚོ་དང་བཞུགས་མོལ་འཚོགས་པ་ཡིན། འོ་སྐོལ་རང་གི་
ནང་མི་རྐྱང་བ་ཡིན་པས་བསམ་འཆར་ཅི་ཡོད་ན་ཤོད་དང་། ཁ་ཞེ་གཉིས་མེད་ཀྱིས་ཁྱེད་
རྣམ་པ་ལ་རོགས་ར་མདའ་རེ་བྱེད་རྒྱུ་ཡོད་ན་ཅི་ཐུབ་ཀྱིས་བྱེད་རྒྱུ་ཡིན། འདིར་སྒོར་མོ་སྟོང་
གཉིས་པོ་མ་བརྩིས་ན། གཞན་བདག་ལ་འདིར་སྒོར་སྟོང་ལྔ་ཡོད། དེ་ནི་རྒྱུད་པའི་འདུ་ཁང
ངམ། གདུགས་དཀར་ལྷ་ཁང་ཞིག་གསོ་སོགས་གང་མཁོ་ཁྱེད་ཚོ་རང་གིས་བཀོད་སྒྲིག་བྱོས།
དེ་ལས་གཞན་པ་འདིར་སྒོར་མོ་དཀར་པོ་སུམ་བརྒྱ་ལྷག་ཡོད་པ་ཚང་མ་ཉར་ཚགས་བྱས་
ཡོད། དེ་གང་དུ་བཀོལ་སྤྱོད་བྱེད་ན་ཁྱེད་ཚོ་རང་ལ་ཐུག
༢ ནང་ཆེན་གྱི་རྒྱུ་ནོམ་པའི་སྐོར།
རྒྱ་གར་ན་ནང་ཆེན་གྱི་མི་འགའ་རེ་ཡོད། རིག་གནས་གསར་བརྗེ་སྔོན་ལ་ཨ་ཁུ་ཚུལ་
ཁྲིམས་ག ཤེགས་པ་བོ་ཡོད་པས། རྒྱུ་ནོམ་པ་འཕེལ་རྒྱས་ཆེན་པོ་སོང་ཡོད་པ་འདྲ། གཅིག་
དགུ་ང་བདུན་ལོར་ནང་ཆེན་གྱི་ཁ་འཕྲོ་ཚོས་ང་ལ་ཡང་ཁྱོད་ཡར་ལྷ་སར་ཤོག རྗེས་སུ་
རིམ་གྱིས་ཡར་རྒྱ་གར་དུ་སོང་ན་བཟང་རྒྱུ་རེད། རྒྱུ་ནོམ་པ་ཡང་ཕྱོགས་གཅིག་ཏུ་བསྡུས་
ནས་ཕྱི་གླིང་དུ་བསྐྱལ་ན་བཟང་ཞེས་བཤད་བྱུང་། ངས་སྐབས་དེར་ཁོང་ཚོ་ལ། ང་དགོན་
པ་གྲྭ་ཚང་འདིའི་ནང་གི་མི་རེད། དགོན་པ་གྲྭ་ཚང་མ་བདེ་ན། མཚོ་མ་བདེ་ན་ཉ་མི་བདེ།
ང་ལ་ཡང་མི་བདེ་བ་འབྱུང་རྒྱུ་རེད། ཡུལ་ཕྱོགས་ཐམས་ཅད་ལ་བདེ་སྐྱིད་ཡོད་ན་ང་ཡང་
དེའི་གྲལ་རེད། ཡུལ་ཕྱོགས་ཐམས་ཅད་ལ་སྡུག་བསྔལ་ཡོང་ན་ང་ཡང་དེའི་གྲལ་རེད། ང་



བཀའ་སློབ་ཟིན་བྲིས་ཕྱོགས་བསྒྲིགས།
རྒྱ་གར་ལ་མི་འགྲོ་ཁོ་ཐག་ཡིན། ཞེས་བཤད་པ་དང་། ནང་ཆེན་གྱི་རྒྱུ་ནོམ་པ་ཚང་མ་ཕྱོགས་
གཅིག་ཏུ་བསྡུས་ནས། སྐ་ཁོག་ དེང་རྔ་བ་ཁུལ་ཁྱུང་མཆུ་རྫོང་གི་ཁོངས་སུ་ཡོང ཏུ་འོ་ཕྱེ་བཟོ་གྲྭ་
འཛུགས་བྱེད་བྱས་པ་ཡིན། དང་ཐོག་ཧྲང་ཧེའི་བཟོ་ལས་སྡེ་ཁག་ཅེས་པ་ནས་འཕྲུལ་ཆས་
ཉོས་པ་དང་། སྒོར་ཁྲི་བཅུས་འདང་ཞེས་བཤད་པ་རེད། སྐབས་དེར་ཧྲང་ཧེའི་ས་ཆ་གཞིར་
བཟུང་ནས་ཅ་ལག་ཉོ་བྱེད་རྩིས་བརྒྱབ་པས། ཡར་ཐོན་དུས་ཆ་རྐྱེན་གྱི་དབང་གིས་རུ་ལག་
གིས་མ་འདང་བར། སྒོར་ཁྲི་བཅུའི་སྟེང་དུ་ཁྲི་ཉི་ཤུ། དེ་ནས་ཁྲི་སུམ་ཅུ། མཐར་སྒོར་ཁྲི་བཞི་
བཅུ་ཞེ་གཉིས་འོ་ཕྱེ་བཟོ་གྲྭ་འཛུགས་བྱེད་དུ་སོང་བ་རེད། ངེད་ཚོའི་སྒོར་མོ་ཚང་མ་ཚར་
སོང་ནས། ནང་ཆེན་ལ་རྟ་འགའ་ཡོད་པ་ཡང་ཚང་མ་བཙོང་སོང་། གང་ལྟར་འབངས་མི་
སེར་ལ་ཕན་ཐོགས་བྱེད་ཅིག་ཨེ་ཡོང་བསམ་ནས་བཟོ་གྲྭ་བཙུགས་པ་ཡིན། དེའི་སྟབས།
ཕྱིའི་རྒྱལ་ཁབ་ལ་ནང་ཆེན་གྱི་ཕྱག་རྫས་ནོམ་རྫས་མང་བོ་ཁྱེར་མེད། སྐབས་དེར་ཆེས་མང་
ན་ཡང་སྒོར་ཁྲི་ཚོ་སུམ་བཅུ་ཙམ་མ་གཏོགས་འཁྱེར་ཐུབ་མེད། ཡར་རྒྱ་གར་ལ་ཐོན་ནས་མ་
རྩ་དེའི་སྟེང་ནས་སྟོབས་འབྱོར་ཆེན་པོ་རྒྱས་ཡོད་པ་འདྲ། རྒྱ་གར་ནས་གཞི་འཛིན་པར་
ཁོང་ཚོས་འགྲོ་སོང་སྒོར་ཁྲི་བརྒྱ་དང་བརྒྱད་ཅུ་ལྷག་བཏང་ཞེས་བྲིས་འདུག རྗེས་སུ་རིག་
གནས་གསར་བརྗེ་ཆེན་པོའི་སྐབས་ཚུལ་ཁྲིམས་ག ཤེགས་པ་བོ་ལྐོག་གསོད་བྱས་ཏེ་མེད་
སོང་བས། ནང་ཆེན་གྱི་མི་ཚོ་ལ་འགོ་བདག་མེད་པ་དང་། དེའི་ཁར་ཁོང་ཚོས་རྒྱ་གར་ནས་
གོ་ཐོས་ལ། ང་རྒྱ་མིས་བསད་སོང་། ད་ལྟ་ཡོད་པ་མ་རེད། དགོན་པ་བཀྲ་ཤིས་འཁྱིལ་བ་
ཚང་ཡང་ཤུལ་མེད་དུ་གྱུར་སོང་ཞེས་པའི་གཏམ་འཆལ་ཐོས་པས། ཁོང་ཚོ་ཡང་ཕྱིར་ཡོང་
གི་ཁོ་ཐག་ཆད་ནས། ད་ནི་རང་ཡུལ་དུ་འགྲོ་ས་ཡོད་པ་མ་རེད། རང་རང་ཚོས་བཟའ་ཚང་
རེ་བཙལ་ནས་འཚོ་ཐབས་འདུག་ཐབས་བྱེད་ཟེར་ནས། གྲྭ་བ་ཡར་སོང་བ་བརྒྱང་ང གུ་
ཙམ་ཡོད་པ་ཚང་མས་རང་རང་གི་བཟའ་ཚང་རེ་བཙལ་ནས། ངའི་རྒྱུ་ཁ་ནོར་གསུམ་པོ་
ཁོང་ཚོས་བགོ་བཤའ་བྱས་ཏེ། ལ་ལ་ཨ་རི་ལ་སོང་། ལ་ལ་ཁ་ཎ་ཌ་ལ་སོང་། ཤུལ་དུ་ཡོད་པ་
རྣམས་ཀྱང་རྒྱ་གར་གྱི་ཕྱོགས་བཞི་མཚམས་བརྒྱད་དུ་འཐོར་སོང་། དེའི་སྟབས་རྒྱ་གར་དུ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡང་སྒོར་མོ་མང་བོ་མེད་པ་འདྲ། གང་ལྟར་ཁོང་ཚོའི་ལག་ཏུ་ནོམ་པ་ཅུང་ཞིག་ཡོད་པ་ཁྱེད་
ལ་སྟེར་ཞེས་བཤད་བྱུང་། ངས་ཁོང་ཚོར་ཁྱེད་ཚོ་རང་གི་སེམས་ལ་ཐུག་ཅེས་བཤད་པ་ཡིན།
གལ་སྲིད་ཁོང་ཚོས་རྒྱུ་ནོམ་ཅུང་རེ་ཕྱིར་སྟེར་རྒྱུ་རྙེད་ན། ཚེ་རྔ་ལུས་རྔ་འདིར་མཐོང་གྲོལ་
ཆེན་མོ་ཕྱིར་ཞིག་གསོ་བྱེད་ཨེ་ཐུབ་བསམ་ཡོད། གང་ལྟར་གནས་སྐབས་སུ་སྟོང་བསམ་
ལས་དངོས་གནས་མ་རེད། འོན་ཀྱང་། མ་འོངས་པ་ན་མངོན་དུ་འགྱུར་རྒྱུའི་གོ་སྐབས་ཡོད་
ལས་ཆེ། དེ་རིང་ནངས་ཁ་བསམ་པ་ཡོད་ཀྱང་ནུས་པ་མི་འདུག ལ་ལས་ང་ལ་སྔོན་ཆད་
ནང་ཆེན་གྱི་རྒྱུ་ནོམ་གཞུང་བཞེས་བྱས་པ་ཕྱིར་བྱིན་ཡོད་ཅེས་པ་རྫུན་ཁོ་ན་རེད། ཡར་གོང་
རིམ་ལ་སྙན་ཞུ་བྱས་ན་ཅུང་རེ་ཕྱིར་བྱིན་ཤས་ཆེ། ཞིང་ཆེན་སྤྱི་བདེ་ཁང་གིས་ང་ལ་བཤད་
པ་ལྟར་ན། གུང་ཐང་ཚང་གི་རྒྱུ་གཞུང་བཞེས་བྱས་པ་སྒོར་ཁྲི་ཚོ་བརྒྱ་ལྷག་གི་རྩ་བ་འདུག་
ཟེར། འོན་ཀྱང་། དེ་རིང་ང་ལ་ཁྲི་ཚོ་བརྒྱ་མ་ཟེར། ཁྲི་ཚོ་བཅུ་དགོས་ཟེར་ན་ཡང་སྟེར་རྒྱུ་
དཀའ་མོ་རེད། གཞན་གྱིས་བཤད་པ་ལྟར་ན། ཨ་བློ་ཚང་ལ་སྒོར་ཁྲི་ཚོ་ཉི་ཤུ་སྟེར་རྒྱུ་ཐག་
བཅད་ཡོད་པ་རེད་ཟེར། ངས་འདང་བརྒྱབ་པར། རྒྱུ་ནོམ་ཅུང་ཕྱིར་བླངས་ན་ཡང་རྒྱལ་
ཁབ་ཀྱི་འཛུགས་སྐྲུན་བྱེད་སྤྱད་ཀྱི་རྒྱུ་ནོམ་ལས་ལེན་པ་མ་གཏོགས་གཞན་སུས་སྟེར། ངའི་
རྒྱུ་ནོམ་གཞུང་བཞེས་བྱས་པ་སུའི་ལག་ཏུ་སོང་བ་ཡིན་ཟེར་ན། རྒྱལ་ཁབ་ནོར་སྲིད་ཁང་དུ་
ཁོང་ཚོའི་ལག་ཏུ་འབྱོར་ཡོད་ཅེས་པའི་འཛིན་ཡིག་གཅིག་ཀྱང་མི་འདུག མི་མང་དམངས་
ཚོགས་རང་གིས་ཁྱེར་བ་ཡིན་ན། ངའི་རྒྱུ་ནོམ་མི་མང་དམངས་ཚོགས་རང་གི་ལག་ནས་
ཡོང་བ་རེད། ཕྱིར་ཁོང་ཚོ་རང་གིས་ཁྱེར་ན། ང་ལ་དགའ་རྒྱུ་མ་གཏོགས་སྡུག་རྒྱུ་མེད། རྒྱལ་
ཁབ་གཞུང་གིས་བླངས་སོང་ན་ངའི་སེམས་ལ་ད་དུང་རྒྱལ་ཁབ་འཛུགས་སྐྲུན་གྱི་ཕྱོགས་སུ་
ངས་བྱས་རྗེས་བཞག་ཡོད་སྙམ་ནས་དགའ་སྤྲོ་ཡོད། ལ་ལས་བ ཤད་ན་མི་གཅིག་གཉིས་
ཤིག་གིས་ནོམ་པ་ཟོས་སོང་བ་རེད་ཟེར། དེ་ཡང་ཆོས་ལུགས་ཀྱི་སྟེང་ནས་སོང་ན་སྐྱེ་བ་སྔ་
མ་རྣམས་ཀྱི་བུ་ལོན་རེད། སྐྱེ་བ་འདིའི་སྟེང་ནས་ངས་བུ་ལོན་འཇལ་སོང་བ་རེད། ངས་མི་
སུ་ལ་ཡང་ཁ་ནག་བསམ་ནག་བྱེད་དགོས་དོན་མེད། དེའི་སྟབས། ཉེ་སྔོན་ངས་རྒྱུན་ལས་



བཀའ་སློབ་ཟིན་བྲིས་ཕྱོགས་བསྒྲིགས།
ཚོགས་འདུའི་སྟེང་ནས། ང་ལ་ཟླ་ཕོགས་ཀྱང་མི་དགོས། སྔོན་ཆད་གཞུང་བཞེས་བྱས་པའི་
རྒྱུ་ནོམ་ཡང་ཕྱིར་མི་དགོས། ང་ལ་སྒོར་མོ་སྐར་གང་ཡང་མི་དགོས། ང་བླ་རྒན་གཅིག་པུས་ཚེ་
རྔ་ལུས་རྔ་འདིར་ཅི་བྱས་ཀྱང་ཆོག་པ་རེད། རྒྱལ་ཁབ་ཀྱིས་དེང་རབས་ཅན་བཞི་འཛུགས་
སྐྲུན་བྱེད་དགོས་པས། རྒྱལ་ཁབ་ལ་དགོས་པ་ནི་རྒྱུ་ནོམ་རེད། དེའི་སྟབས། ང་ལ་སྔོན་ཆད་ཀྱི་
རྒྱུ་ནོམ་དང་ཟླ་ཕོགས་བྱིན་རུང་མི་དགོས་ཞེས་བཤད་པ་ཡིན། ང་ཁྲིམས་ཁང་ནས་འབུད་
དུས་ཁྲིམས་བདག་ཚོའི་ལག་ན་ངའི་སྒོར་སྟོང་དགུ་དང་བརྒྱད་བརྒྱ་ལྷག་ཡོད་པ་དེ་ཕྱིར་
བྱིན་བྱུང་། ང་སྒོར་བུད་ནས་ཡོང་ཚེ། མི་འགའ་རེས་ང་ལ་ཁོང་ཚོར་ཁྱོད་ཀྱི་གྲིབ་མ་ནག་
ནས་ཁྲིམས་ཁང་དུ་སོང་ཞིང་། ཡུལ་ཁྱིམ་གྱི་ཅ་ལག་ཚང་མ་འཕྲོག་སོང་ཟེར། དེ་ཚོ་ལ་ཡང་
རེ་རེ་བཞིན་སྒོར་བརྒྱ་གཉིས་བརྒྱ་རེ་བྱིན་པ་དང་། རང་ལ་ཁ་ཟས་གོན་པ་རེ་དང་བརྙན་
འཕྲིན་ཞིག་ལ་སྒོར་སྟོང་དང་དགུ་བརྒྱ་བྱིན་ནས་ཉོས་རྗེས་སྒོར་མོ་ཚང་མ་ཚར་འདུག
དད་ལྡན་དམངས་ཚོགས་ཚོས་བྱིན་པའི་རྒྱུ་ནོམ་ཚང་མ་ཁྱེད་དཔོན་གཡོག་རྣམས་ལ་ཡར་
འབུལ་བཞིན་ཡོད་པ་རེད། དེའི་སྟབས་རང་གི་ལག་ཐོག་ཏུ་སྒོར་མོ་མང་བོ་མེད། སྒོར་མོ་
ཞིག་ཡོད་རྒྱུ་ན་བྱ་བ་རེ་བྱེད་དགོས་བསམ་མོད། འོན་ཀྱང་། བསམ་པ་ཙམ་ལས་ནུས་པ་
ཆེན་པོ་མི་འདུག རྒྱུ་མཚན་དེ་འདྲ་ཡིན་པ་ཁྱེད་དཔོན་གཡོག་རྣམས་ལ་ཤེས་སུ་བཅུག་པ་
ཡིན།
༣ མཇུག་གི་གཏམ།
གཞན་ང་ད་ཐེངས་འདིར་ཐོན་ནས་རྒྱུ་མཚན་གནས་ཚུལ་ཚང་མར་བལྟས་ཚེ། གྲྭ་
བ་རྣམས་ལ་བཞུགས་སའི་གྲྭ་ཤག་མི་འདུག དགོན་པའི་ནང་ནས་གྲྭ་བ་རྣམས་འདུག་ཆོག་
པའི་དབང་དུ་བྱས་ན། གྲྭ་བ་རྣམས་བཞུགས་སའི་གྲྭ་ཤག་ཁ་ཤས་ཕུག་ན་བཟང་རྒྱུ་ལས་
ངན་རྒྱུ་ཡོད་པ་མ་རེད། དེ་ལ་ཁྱེད་ཚོར་བསམ་འཆར་ཅི་ཡོད། ངས་གྲྭ་ཤག་ཕུབ་དགོས་
ཞེས་ཐག་གཅོད་རྒྱུ་ཡོད་པ་མ་རེད། ད་དུང་ཁྱེད་ཚོའི་བསམ་འཆར་ཅི་ཡོད་བསྡོམས་
སམ་འ
35



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་ཡར་ཞིང་ཆེན་ལ་ཞུ་དགོས་པ་རེད། ངེད་ནས་ནང་བ་སངས་རྒྱས་པའི་ཆོས་ལུགས་
ཚོགས་པའི་འགོ་གཙོ་དང་། མི་རིགས་ཆོས་ལུགས་མཐུན་ཚོགས་འགའི་འགན་དབང་
རེ་ཡོད་པ་རེད། བྱ་བ་གང་ཐད་ནས་ཁྱེད་དཔོན་གཡོག་རྣམས་ལ་བསམ་འཆར་ཅི་ཡོད་
ན་ཤོད་དང་ཆོག བསམ་འཆར་མེད་ན་ངེས་པར་དུ་བཤད་དགོས་དོན་མེད། ཚང་མ་
ལྷན་ཅིག་ཏུ་འཚོགས་ཚེ་བ ཤད་ན་ཡང་མི་ཆོག་པ་མེད། གྲྭ་ཚང་ཚང་མ་ལྷན་གཅིག་ཏུ་
འཚོགས་དུས་བཤད་ན་མི་འགྲིག་བསམ་པ་ཡོད་ན་ད་ལྟ་འདིར་བཤད་ན་ཡང་ཆོག་པ་
རེད། དེ་རིང་འདིར་ཡོང་དོན་གཅིག་ན་ཁྱེད་ཚོ་ལ་ལྟ་སྐོར་དང་གཉིས་ན་ཁྱེད་རྣམ་པ་
ཚོའི་བསམ་འཆར་སྡུད་ལེན་བྱེད་དུ་ཡོང་བ་ཡོན། ངས་བཤད་ཚར་སོང་།
གཉིས་པ། གྲྭ་ཚང་ཡོངས་ལ་གནང་བའི་བཀའ་སློབ།
༡ གྲྭ་ཁང་ཕུབ་ཚུལ་ཤིང་ཆ་སོགས་ཀྱི་སྐོར།
གང་ལྟར་བཤད་ན་གྲྭ་ཁང་ཕུབ་རྒྱུ་བྱས། ས་ཆ་གཞན་ཚོ་ན་ཁང་བ་རྙིང་བ་རེ་ཡོད་
ན། དེ་བ ཤིག་ནས་ཕྱིར་ཁྱེར་ཡོང་ན་ཨེ་ཉན་ཞེས་བཤད་མི་ཡང་འདུག དེ་ངས་རྫོང་ཨུ་ལ་
བཤད་ཡོད། ཕལ་ཆེར་ཆོག་རྒྱུ་རེད། ཤིང་སྡོང་གཞུང་ནས་སྟེར་རྒྱུ་ད་ལོ་འགོར་སོང་། ལོ་
རྗེས་མ་ནས་རྒྱལ་ཁབ་ནགས་ལས་ཁང་གིས་ལོ་རེ་བཞིན་དགོན་པ་ཞིག་གསོ་བྱེད་སྤྱད་ལ་
ཤིང་སྡོང་སྟེར་རྒྱུ་ཐག་གཅོད་བྱས་ཡོད། ད་ལོ་ཤིང་སྡོང་སྟེར་ཐབས་མེད། རྒྱུ་མཚན་ནི་
ཀན་ལྷོ་ཁུལ་ལ་ཤིང་སྡོང་སྟེར་རྒྱུའི་ད བང་ཆ་མེད། ཐམས་ཅད་པོ་ཞིང་ཆེན་དང་ཀྲུང་
ང བྱང་གིས་ཐག་གཅོད་དགོས་པས་གནས་སྐབས་སུ་སྟེར་མི་ཐུབ། ཡིན་ན་ཡང་ཙ་གི་
ཙིག་གེ་རེ་རྫོང་གིས་ཐག་གཅོད་རྒྱུ་བྱས་ཡོད། ཤིང་ཆའི་སྟེང་གི་རྒྱུ་མཚན་དེ་འདྲ་རེད།
ཁང་བ་ཕུབ་ཚུལ་གྱི་སྟེང་ནས་གྲྭ་ཚང་ལ་སྔོན་ཆད་ནས་ཕྱག་སྲོལ་ཡོད། སྒོར་མོ་ཡོད་རུང་
ཁང་བ་གཉིས་ཐོག་སུམ་ཐོག་ལས་མི་ཆོག མ་ཁང་རེ་ཚང་མ་ལ་ཡོད་པ་བྱོས། དེ་ནི་གྲྭ་ཚང་
གི་ཕྱག་སྲོལ་རེད། ཁ་ཡར་འཁོར་མར་འཁོར་ཚང་མ་རྒྱ་ཁང་ལྟ་བུ་བྱས་ན་ཕར་ཁ་ནས་



བཀའ་སློབ་ཟིན་བྲིས་ཕྱོགས་བསྒྲིགས།
ཚུར་གྲྭ་ཚང་ལ་བལྟས་ན་ཡང་ཡག་པ་མིན། གནའ་དུས་ཀྱི་ལུགས་སྲོལ་ལྟར་མ་ཁང་ཆ་རེ་
ཡོད་པ་བྱོས། ཁྱམས་ར་རང་གིས་ཇི་ལྟར་བྱེད་བསམ་ན་རང་གི་བསམ་པ་ཡིན། ཁང་བ་
ཕུབ་ཚུལ་གྱི་སྟེང་ནས་རིག་དངོས་དོ་དམ་ཁང་གིས་ཀྱང་དགོན་པ་གྲྭ་ཚང་གི་ཁང་བ་
གནའ་དུས་བཞིན་ཕུབ་པ་ལས། དེང་སང་གི་རྒྱའི་ཁང་བ་ལྟར་ཕུབ་མི་ཆོག་ཟེར། དེ་བཞིན་
དུ་རྒྱུ་ཁང་ཕུབ་ཚུལ་མ་བྱེད། རྗེས་སུ་རྒྱལ་ཁབ་དེང་རབས་ཅན་དུ་གྱུར་ན། དགོན་པ་གྲྭ་
ཚང་ལ་ཕྱོགས་གང་ཐད་ནས་སྟབས་བདེ་མོ་བྱས་ན་ཆོག གྲྭ་ཚང་གིས་ཀྱང་ཐོན་སྐྱེད་
བྱས་ནས་ལག་འབབ་སྒོར་མོ་རེ་ཡོད་ཚེ། གྲྭ་བ་ཚོ་ཐམས་ཅད་ལ་འཚོ་བའི་སྟེང་ནས་ཀྱང་
ཐུགས་ཁུར་བྱས་ཆོག དཔེར་ན། དོང་ཆུ་རང་འབབ་ཆུ་འཐེན་པ་བཞིན་གློག་གིས་འཐེན་
རྒྱུ་དང་ཁང་ཤར་རིམ་པ་གཅིག་རེའི་སྤྱི་གཞུང་ལ་དོང་ཆུ་གཅིག་རེ ས་ཆོག་རྒྱུ་རེད། དོང་
ཆུ་མང་བོ་ཕུད་ན་ཆུའི་རྒྱུ་བ་དང་དཀའ་ཚེགས། རྒྱུ་ནོམ་གྱི་འགྲོ་སོང་ཚང་མ་ལ་དཀའ་
ངལ་ཡོད། དེ་ཚང་མ་རྗེས་སུ་བཀོད་པ་འཐེན།
༢ གྲྭ་ཚང་སོ་སོའི་གཞུང་ཁང་།
སྔོན་ཆད་གྲྭ་ཚང་རེ་རེ་ལ་སྤྱི་ཁང་རེ་དང་སྤྱི་བ་རེ་ཡོད། ད་ནི་སྤྱི་བ་མེད། སྤྱི་བ་དགོས་
ཀྱང་མི་ད གོས་ལ་ཡོད་ན་འགྲིག་ཀྱང་མི་འགྲིག རྒྱལ་ཁབ་ཀྱི་འགྲིག་ལམ་ལ་ཡང་མི་འཐུན།
དེས་ན་སྤྱི་ཁང་ཐམས་ཅད་གཞུང་ཁང་དུ་བསྒྱུར་རྒྱུ་ཡིན། དཔེར་ན། སྨན་པ་འི་སྤྱི་ཁང་
སྨན་པའི་གཞུང་ཁང་ཡིན། རྒྱུད་པའི་སྤྱི་ཁང་ལ་རྒྱུད་པའི་གཞུང་ཁང་ཞེས་དང་། གཞུང་
ཁང་སྤྱི་ཁང་གང་ཟེར་ན་གྲྭ་ཚང་རང་ལ་ཕྱིར་ཕུལ་བ་ཡིན། གྲྭ་ཚང་རང་གིས་བདག་དོ་
དམ་བྱོས། དེའི་སྟེང་ལ་དེ་རིང་ནངས་ཁ་འུ་ཚོར་རྒྱུ་འབྱོར་ཆེན་པོ་མེད་རུང་བློ་བཀོད་པ་
རེ་བྱས་ནས། གྲྭ་བ་གྲྭ་རྐྱང་ཁང་བ་ཕུབ་མི་ཐུབ་པ་རྣམས་ལ་གྲྭ་ཚང་གཞུང་ནས་ཁང་བ་རེ་
ཕུབ་རྒྱུ་སེམས་ལ་ཟུངས། དེ་བཞིན་གྲྭ་ཚང་རང་རང་གི་གཞུང་ནས་ཕུབ་མ་ཐུབ་ན། རང་
རེའི་དགོན་པ་གཞུང་ནས་གྲྭ་ཚང་སོ་སོ་ལ་རོགས་རམ་བྱས་ནས་གཞུང་ཁང་རེ་ཕུབ་རྒྱུ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བྱེད། ཁང་བའི་སྟེང་ནས་བྱ་བ་དེ་འདྲ་ཡིན། །
༣ གྲྭ་ཚང་གི་འཚོ་བ་དང་འགྲིག་ཀུན་སྤྱོད་སོགས་ཀྱི་སྐོར།
ཐམས་ཅད་ཀྱི་སེམས་ལ་འཛིན་རྒྱུར། གྲྭ་ཚང་འདིའི་གྲྭ་བ་བྱས་རྗེས་ནས། ས་གཞན་
དུ་སོང་ནས་སློང་མོ་དང་གྲྭ་ཁ་གྲོང་ཆོག་བྱས་ན་མི་བཟང་། པཎ་ཆེན་རིན་པོ་ཆེས་ན་ནིང་
ཐམས་ཅད་ལ་གསུངས་པ་ལྟར་རེད། གནས་སྐབས་སུ་དད་ལྡན་དམངས་ཚོགས་ཀྱི་ཐོག་
གཏོང་སྒོ་ལས་གཞན་ཁེན་ས་མི་འདུག རྗེས་སུ་དཔར་ཁང་ཆེན་མོ་དང་ལྕགས་དཔར་
ཁང་བཙུགས་ཏེ། དེའི་སྟེང་ནས་གྲྭ་ཚང་རང་གིས་རང་ཁ་རང་གསོ་ཞིག་བྱས་ན། སྤྱི་
ཚོགས་རིང་ལུགས་དང་ཡང་མཐུན་ལ། གྲྭ་ཚང་གི་འཚོ་བ་ཕྱོགས་གང་ཐད་ནས་མ་
མཐའ་ཡང་སྤྱི་འབངས་དཀྱུས་མའི་འཚོ་བ་དང་ཁྱད་པར་མེད་པ་ཞིག་ཏུ་གཏོང་དགོས་
བསམ་པ་ཡོད། དེ་ལྟར་བྱས་ཕྱིན་ཆད་ནས་གྲྭ་ཁ་གྲོང་ཆོག་ལ་འགྲོ་མི་ཆོག ལྷག་པར་དུ་
ཚོང་ཁེ་བུ་ལོན། རྐུ་འཕྲོག་བཅོམ་གསུམ་མ་བྱེད། ཨ་མདོ་ནས་མར་ཉོས་ཏེ་ལྷ་སར་སོང་
ནས་བཙོང་། རྒྱ་ནང་ཧྲང་ཧེ་སོགས་ལ་སོང་ནས་གོས་ཉོས་ཏེ་ཕྱིར་ཡོང་ནས་བཙོང་བ་
སོགས་བྱས་ན་མི་བཟང་། སྔོན་ཆད་ཀྱང་འུ་ཚོའི་དགོན་པ་གྲྭ་ཚང་གི་མཚན་སྙན་གྲགས་
ལ་དེའི་སྟེང་ནས་མ་བཟང་བ་ཡོད། དེས་ན་གྲྭ་ཚང་འདིའི་གྲལ་གྱི་གྲྭ་བ་ཞིག་ཡིན་ཕྱིན་
གྲོང་ཆོག་དང་ཚོང་མ་བྱེད། གྲྭ་ཚང་འདིའི་གྲལ་དུ་ཕེབས་པ་ནས་བཟུང་། དེང་སང་བླ་
མ་ལས་སྣེས་རྡུང་རྡེག་བྱེད་མི་ཆོག རྡུང་རྡེག་བྱས་ན་བཀས་བཀོད་རྒྱུད་འཛིན་གྱི་
ལམ་སྲོལ་རེད། འོན་ཀྱང་། བླ་མ་ལས་སྣེའི་ཁ་ལེན་ཚིག་བརྩི་དང་། གྲྭ་བའི་རྒན་རིམ་ལ་
བརྩི་བཀུར་བྱེད་དགོས། བླ་མ་ལས་སྣེའི་ཁ་མ་བླངས་ཚིག་མ་བརྩིས། ཡང་ཡང་དེ་ལྟར་བྱས་
ན་གྲྭ་ཚང་འདིའི་གྲལ་ནས་ཕྱིར་ཕེབས་ཟེར་རྒྱུ་ལས་འོས་མེད། གྲྭ་ཚང་འདིའི་གྲལ་ནས་
འདུག་ཏུ་འཇུག་མི་འཇུག་གྲྭ་ཚང་འདི་ལ་དབང་ཆ་ཡོད། ཆོས་ལ་དད་པའི་རང་དབང་
ཟེར་ན་ཆོས་ལ་དད་པ་བྱེད་མི་བྱེད་རང་གི་དབང་ཡིན་པ་མ་གཏོགས། གྲྭ་ཚང་འདིའི་
38



བཀའ་སློབ་ཟིན་བྲིས་ཕྱོགས་བསྒྲིགས།
ནང་ནས་འདུག་ཏུ་འཇུག་མི་འཇུག་གྲྭ་ཚང་གི་ད བང་རེད་མ་གཏོགས་མི་རང་གི་དབང་
མ་རེ ད། དཔེར་ན། ཀྲུང་གོ་རྒྱལ་ཁབ་ཀྱི་འབངས་མི་ཐམས་ཅད་ཆོས་ལ་དད་པའི་རང་
དབང་ཡོད་པས། འབངས་མི་ཐམས་ཅད་ལ་བླ་བྲང་ད གོན་པའི་ནང་དུ་འདུག་རྒྱུའི་
དབང་ཆ་ཡོད་ན། བུད་མེད་ཚོས་ཀྱང་ཁོང་ཚོ་བླ་བྲང་དགོན་པའི་ནང་དུ་འདུག་རྒྱུ་ཟེར་
ན་ཆོག་པ་རེད་དམ། གྲྭ་ཚང་ལ་འགྲིག་ལམ་ཞིག་ཡོད་པ་རེད། ཡང་ཅིག་དཔེར་ན། རྒྱལ་
ཁབ་ཀྱི་འགྲིག་ལམ་སྟེང་དུ་ཆབ་སྲིད་གང་གི་ཕྱོགས་སུ་རང་མོས་བྱས་ན་དེ་ལ་རང་
དབང་ཡོད་ཀྱང་། ང་རང་སོང་ནས་གུང་ཁྲན་ཏང་ཡོན་བྱེད་རྒྱུ། ང་ལ་རང་དབང་ཡོད་ཟེར་
ན་ཆོག་པ་མ་རེད། དེ་དང་མཚུངས་པ་རེད། དེས་ན་ཕྱིན་ཆད་ཐམས་ཅད་ཀྱིས་གྲྭ་ཚང་
ལ་ཐུགས་ཁུར་བྱོས། མིས་མི་བརྩིས་ན་བླ་མ་དང་དཔོན་པོ། ཤིང་གིས་ཤིང་བཀྱགས་ན།
ལྷ་ཁང་དང་གསེར་ཁང་གི་ལོ་རྒྱུས་བཞིན་བླ་མ་ལས་སྣེ་དང་གྲྭ་བ་རྒན་པ་ཚོ་ལ་བརྩི་བཀུར་
དང་། གྲྭ་ཚང་ཐམས་ཅང་ཐུགས་མཐུན་ཁྲིམས་གཙང་ཞིག་བྱེད་རྒྱུ་ཐུགས་ལ་ཟུངས།
༤ གྲྭ་བ་ཚོལ་སྡོམ་དམ་ཚིག་གཙང་མིན་དག་ཐེར་སོགས་ཀྱི་སྐོར།
མཇུག་མཐར་དོན་དག་གཅིག་ཡོད་པ་ནི། ཉེ་སྔོན་ང་རང་མར་ལན་གྲུའུ་ལ་སོང་ཤུལ་
དུ་ཡི་གེ་མང་བོ་སྦྱར་འདུག ཡི་གེའི་ནང་དུ་གྲྭ་བ་ལ་ལར་སྡོམ་དམ་ཚིག་མེད་ཚུལ། དམག་
དང་ཇག་སོགས་བྱས་ཚུལ་བཤད་ཡོད། ཡི་གེ་སྦྱར་བ་མི་བཟང་། སྔོན་ཆད་སྤྱི་ཚོགས་རྙིང་
བའི་རིང་ལ་ཡང་ཡི་གེ་སྦྱར་བ་ཡོད། དེ་ནི་ཁྲིམས་དང་མི་མཐུན་པ་ཡིན། དེང་སང་རྒྱལ་
ཁབ་ཀྱི་ཁྲིམས་དང་བསྡུར་ན་ཡང་མི་ཆོག་པ་རེད། འུ་ཚོས་ན་ནིང་བཤད་སྐབས་གྲྭ་ཚང་
འདི་ཐུགས་མཐུན་ཁྲིམས་གཙང་། ཁྲིམས་ལྡན་འདུས་པ་རྒྱ་མཚོའི་སྡེ་ཞིག་ཨེ་ཡོང་སྙམ་
ནས་ཐམས་ཅད་ཀྱིས་རོགས་རམ་རེ་གནང་ན་བཟང་། དེའི་ཕྱོགས་ནས་ཡར་དོ་དམ་
ཁང་ལ་ཡི་གེ་བྱིན་ཆོག་ཅེས་བཤད་པ་ལས་ཡི་གེ་སྦྱར་ཆོག་ཅེས་བཤད་མེད། དེས་ན་ཡི་གེ་
སྦྱར་བ་མི་བཟང་མོད། འོན་ཀྱང་། ཡི་གེ་སྦྱར་མཁན་གྱི་མི་ཚང་མས་ཁ་ནག་བསམ་ནག་
39



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བྱས་པ་ཨེ་རེད་ཅེ་ན། ངས་དེ་ཡང་རེད་མི་བསམ། ཡི་གེ་སྦྱར་མཁན་ཚང་མ་བསམ་པ་
དཀར་པོ་ཏག་ཏག་ཨེ་རེད་ཅེ་ན། དེ་ཡང་རེད་མི་བསམ། ཡི་གེ་སྦྱར་བའི་ནང་ན་ལ་ལས་
གཅིག་གིས་གཅིག་ལ་ཁ་སྡུག་ཁོག་སྡུག་བྱས་པ་ཡང་ཡོད་ལས་ཆེ། སྤྱི་ཁྱབ་ལ་འདང་བརྒྱབ་
ན་ཐམས་ཅད་པོས་གྲྭ་ཚང་འདི་ཐུགས་མཐུན་ཁྲིམས་གཙང་། ཁྲིམས་ལྡན་གྱི་དགེ་འདུན་
རྣམ་པ་ཚང་མ་ལྷན་གཅིག་ཏུ་འཚོགས་ཨེ་ཐུབ་སྙམ་པའི་བསམ་པ་དཀར་པོའི་སྒོ་ནས་
སྦྱར་བ་ཡང་ཡོད་པ་རེད། ཡི་གེ་སྦྱར་ན་ཡང་གྲྭ་ཚང་འདི་དང་པཎ་ཆེན་རིན་པོ། ཀུན་
མཁྱེན་འཇམ་དབྱངས་བཞད་པ་ཐམས་ཅད་ལ་ཐུགས་འདང་གནང་ནས། ཁ་ཚ་ངོ་ཚ་
དང་ཁ་ལང་སྤོ་ལང་གིས་ཆག་སྒོ་ཉམ་ང་དང་། བཤད་ངན་གཏམ་སྡུག་མ་ཕུད་པར། བཟོད་
པ་བསྒོམས་ནས་ད་བར་དུ་བསྡད་པ་ལ་སྙིང་ཐག་པ་ནས་བཀའ་དྲིན་ཆེ། བྱ་བ་འདི་ལ་
དཀར་ན་དཀར་རྟགས་དང༌། ནག་ན་ནག་རྟོགས་དབྱེ་གསལ་བྱེད་དགོས། ལ་ལས་ཁོང་
ཚོ་ལ་མི་ངན་པ་རེ་རེས་ཡི་གེ་སྦྱར་བས། གྲྭ་ཚང་འདིའི་གྲལ་གྱི་ཟས་སྐལ་ཆད་སོང་། དོ་
དམ་ཁང་གིས་ཁོང་ཚོ་ཡིག་ལང་ཞིག་ཏུ་བརྗེས་སོང་ཞེས་བཤད་མི་ཡང་ཡོད། འདི་དོ་
དམ་ཁང་གིས་ཐག་བཅད་པ་ཞིག་མིན། འདི་མ་འགྲིག་ན་ང་འཆུག་སོང་བ་ཡིན། ཉེ་སྔོན་
ང་མར་མ་སོང་གོང་དུ་གྲོང་བའི་ནང་ན། གྲྭ་བ་ལ་ལ་ཁྲིམས་མི་གཙང་བ་ཁོང་ཚོས་མིག་གིས་
མཐོང་ཡོད། དེ་ཚོ་ཚོགས་ལ་སོང་ན་བསམ་འཆར་ཡོད་ཅེས་ང་ལ་བཤད་བྱུང་། ངས་
བལྟས་ན་ཡང་དེ་དག་ཚོགས་ལ་སོང་ན་ཁོང་ཚོ་དམངས་ཚོགས་ལ་དད་པ་དང་བླ་སློབ་བར་
དམ་ཚིག་སོགས་ཕྱོགས་གང་ཐད་ནས་མི་བཟང་། འོན་ཀྱང་། ཁོང་ཚོ་གཅིག་གཅིག་
གཉིས་གཉིས་བྱས་ནས་དམ་ཚིག་ཡོད་མེད་སུས་ཤེས། སུ་སོང་ནས་རྩད་གཅོད་བྱེད།
རྩད་བཅད་ན་འགྲིག་གམ་མི་འགྲིག ད གོན་པའི་ནང་གི་གྲྭ་བ་ཞིག་སོང་ནས་ཇི་ལྟར་
རྩད་གཅོད་བྱེད། གྲྭ་བ་ཞིག་ཁྱིམ་པ་ཕོ་མོའི་ནང་དུ་སོང་ནས་སྡོམ་པ་ཡོད་མེད་རྩོད་
གཅོད་བྱེད་ཚུལ་ཡང་མེད། འོན་ཀྱང་། བཅའ་ཡིག་ལས། སྡེ་འདིར་འཇུག་པ་བོ་རྟེན་གྱི་
གང་ཟག །མཁན་པོ་ཚད་ལྡན་ལས་རབ་ཏུ་བྱུང་ཞིང་། །ཞེས་དང་། ཕམ་བཞི་ཆང་སོགས་



བཀའ་སློབ་ཟིན་བྲིས་ཕྱོགས་བསྒྲིགས།
ལ་མཐོང་ཐོས་དོགས་གསུམ་མེད་པ། ཞེས་མིག་གིས་མཐོང་བ་དང་རྣ་བས་ཐོས་པ། སེམས་
ལ་དོགས་པ་མེད་པ་ཞིག་དགོས་ཞེས་པ་རེད། དེས་ན་གང་ལྟར་དམ་ཚིག་མི་གཙང་ཟེར་
བ་དེ་ཚོ་བདེན་མི་བདེན་མི་ཤེས། དོགས་པ་ཡོད་པ་ནི་ཁོ་ཐག་རེད། དེ་ཚོ་མཐོང་ཐོས་
དོགས་གསུམ་གྱི་གྲལ་རེད། དེས་ན་ད་ཐེངས་སྨོན་ལམ་གྱི་ནང་དུ་དོགས་པ་ཡོད་པ་རྣམས་
མི་ཕེབས་རྒྱུ་བྱོས། དེ་མ་ག ཏོ གས་སྨོན་ལམ་ནང་དུ་མི་རེ་རེ་བཞིན་སུས་རྩད་གཅོད་བྱེད།
གྲྭ་ཚང་འདི་ཚང་མ་ཐུགས་མཐུན་ཁྲིམས་གཙང་ཞིག་ཡོང་བའི་ཆེད་དུ་གནས་སྐབས་སུ་
ཚོགས་ལ་མ་ཡོང་ཟེར་མཁན་ང་ཡིན། འཆུག་སོང་ཡོད་ན་ང་འཆུག་པ་ཡིན། དོ་དམ་
ཁང་གི་ཁ་འཕྲོ་བ་རྣམས་མིན། ཁ་འཕྲོ་བ་ཚོས་ངས་བཤད་པ་ལྟར་དུ་ལག་ལེན་བྱས་པ་རེད།
ཁྱེད་རྣམས་ཐུགས་རྒྱལ་བཞེངས་ན་ངས་ཁྱེད་ཚོ་ལ་དགོངས་དག་ཞུའོ། །
ཁྱེད་ཚོ་ལ་སྨོན་ལམ་ནང་གི་སྒོར་མོ་རྣམས་ཆད་སོང་བ་ལས་སྐྱོན་ཆེན་པོ་མེད། གྲྭ་
བ་ཡང་དག་ཁྲིམས་གཙང་བ་ཞིག་ཡིན་ཚེ། རང་སེམས་ན་གནོང་མེད་ན་བར་དོ་ན་འཇིགས་
སྐྲག་མེད་། རྗེས་སུ་ཚོགས་ལ་ཕེབས་ཆོག ངོ་མ་གཞན་གྱིས་བཤད་པ་ལྟར་ཡིན་ན། དེ་
རིང་ཁོ་ཁྲིམས་གཙང་ཡིན་ཞེས་བཤད་མ་བཤད་མེད། ས་འཕྱར་ན་རྡོ་ལྷང་ལ་འབུད་ཉིན་
ཡོད་པ་རེད། སྔོན་ཆད་ཀྱང་འདིའི་སྟེང་ན་བཤད་རྒྱུ་གཏམ་རྒྱུ་མང་བ་གྲྭ་བ་རྒན་པ་ཚོ་
ཐམས་ཅད་ཀྱི་ཐུགས་ན་ཡོད་པ་རེད། སྔོན་ཆད་ཕྱག་མཛོད་བདེ་གཤེགས་ཚང་གིས། སྡོམ་
ཁྲིམས་མི་གཙང་བའི་སྐོར་ཚང་མ་བཙན་པོ་བྱས་ནས་བཟུང་སྟེ། ཨ་ལགས་མགོ་རྟ་ཚང་
དབུར་བཞག་ནས་ཐམས་ཅད་ཀྱི་གྲྭ་ཆས་ཕུད་དེ་གྲོང་ཆས་གྱོན་པ་རེད། དེའི་ནང་ན་
ངེད་ནང་ཆེན་གྱི་ཨ་ཁུ་རིག་ལུ་གཤེགས་པ་བོ་ཡོད། བླ་རྒན་གྱིས་གྲོང་ཆས་གྱོན་མ་འདོད་
པར་སོག་ཆས་གྱོན་པས། ཚང་མས་ཁོའི་མིང་ལ་ཨ་བྱེའུ་རྒྱ་བོ་བཏགས་པ་རེད། དེ་བཞིན་
སྤྱི་ཡོངས་སུ་ཚོགས་གཏམ་གཏོང་སྐབས། ཁྲིམས་ལྡན་རྒྱ་མཚོའི་ནང་ན། ཁྲིམས་མེད་རོ་
ལངས། འོ་མའི་རྒྱ་མཚོའི་ནང་ན། སྦལ་བ་ཁྲག་ཅན་ཁ་ཁེར་ཡོད། གདོང་ལ་མཛུབ་མོ་
བཙུགས་ནས། ཁྱོད་ཡིན་མ་ཟེར་གོང་ལ། ང་ཡིན་སོམས་ལ་སོང་དང་བཟང་ཞེས་ཚོགས་
，



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཏམ་གཏོང་བ་རེད། གནའ་ནས་དེ་འདྲ་བྱེད་པ་ཞིག་རེད། ལ་ལ་ཚོས་དྲུག་ཅུ་བ་ལ་
ཁ་རླངས་བཏང་། མཁའ་འགྲོ་ཆོས་སྐྱོང་ལ་བཅོལ་དམ་བྱས་ནས་དག་སོང་བ་ཡང་སྔོན་
གྱི་དཔེ་རེད། ད་ཐེངས་སྤྱིར་ན་འདིའི་དོན་དག་མྱུར་དུ་ཐག་གཅོད་བསམ་པ་ཡིན་ཏེ།
གྲོང་སྡེའི་རྒད་པོ་རྒོད་པོ་ཚོ་ཡོང་ནས་ཁོང་ཚོས་དག་ཐེར་བྱེད་ཟེར། ངས་ཁོང་ཚོར་དེ་ལྟར་
བྱས་ན་ཤིན་ཏུ་བཟང་ཞེས་བཤད་ཡོད། རྒྱུ་མཚན་ནི་འུ་ཚོ་གྲྭ་བ་ཞིག་སོང་ནས་དག་ཐེར་
བྱེད་ཐབས་ཀྱང་མི་འདུག རྫོང་སྲིད་གཞུང་གིས་ཁོང་ཚོས་སྤྱི་བདེ་མི་སྣ་མངགས་ནས་
དག་ཐེར་བྱེད་ཟེར། ངས་བལྟས་ན་དེ་ཡང་བཟང་བོ་ཞིག་མ་རེད། སྤྱི་བདེ་མི་སྣ་སོང་ན་
རྗེས་སུ་བཟང་དུ་འགྱུར་རམ་ངན་དུ་འགྱུར་ཚོད་ཐུག་པ་ཞིག་མ་རེད། ད་ཐེངས་སྤྱི་བདེ་
མི་སྣ་སོང་ནས་དག་ཐེར་བྱས་ན། རྗེས་སུ་ཡང་སྤྱི་བདེ་བ་རྣམས་ཡོང་ནས་དག་ཐེར་བྱེད་
རྒྱུ་རེད། རྒྱུན་དུ་སྤྱི་བདེ་ལས་ཁུངས་ཡོང་ནས་ཨ་ཁུ་ཚོས་ཅི་བྱེད་འདི་བྱེད་དག་ཐེར་བྱས་
ན། ཕྱིས་སུ་ལེགས་པོ་འབྱུང་རྒྱུ་མ་རེད། གྲྭ་ཚང་རང་གིས་མི་མངགས་ན། གྲྭ་བ་ཞིག་གིས་
གྲོང་བའི་ནང་དུ་སོང་ནས། མི་སྐྱ་ཕོ་མོ་ཚོ་ལ་སྡོམ་པ་ཡོད་མེད་སུས་མཐོང་སུས་ཐོས་རྒྱུ་
མཚན་དྲིས་ན་དེ་ཡང་བདེ་མོ་ཞིག་མིན་ལ། གྲྭ་བ་ཞིག་གི་ལས་རྒྱུའི་བྱ་བ་ཡང་མིན།
གནས་ཚུལ་དེ་ལ་དག་ཐེར་མ་བྱས་ན། དོགས་གཞི་ཡོད་པའི་གྲྭ་བ་རྣམས་ལ་དཀར་ན་
དཀར་རྟགས། ནག་ན་ན ག་རྟགས་ཞིག་མ་ཐོབ་ན། ཁོང་ཚོ་ཡང་སྙིང་རྗེ་རེད། དེ་ལ་
འདང་མང་བོ་བརྒྱབ་པ་ཡིན། ལ་ལ་ཚོར་རུ་སྡེ་ཚོ་བས་སྡོམ་དམ་ཚིག་གཙང་མ་ཡིན་ཞེས་
ཁག་ཐེག་བྱེད་བཞིན་ཡོད། རུ་སྡེ་ཚོ་བས་ཁག་ཐེག་བྱས་ན་བདེན་པ་ཡང་དག་རེད། གུང་
ཁྲན་ཏང་ཡིན་རུང་མི་དམངས་ལ་ཡིད་ཆེས་ད གོས་ཟེར་བ་རེད། རང་ཅག་ཚོ་ཡིན་རུང་
མི་དམངས་ལ་ཡིད་མི་ཆེས་པར་སུ་ལ་ཡིད་ཆེས། དོགས་གཞི་ཡོད་པའི་གྲྭ་བ་དེ་ཚོ་ལ། རུ་
སྡེ་དམངས་ཚོགས་ཀྱི་ཁ་འཕྲོ་ཚོ་ཡོང་ནས་བདེན་མི་བདེན་ཁོང་ཚོ་སོང་ནས་དག་ཐེར་བྱེད་
ཟེར། ངས་ཁོང་ཚོ་ལ་དེ་ལྟར་བྱས་ན་ཤིན་ཏུ་ལེགས་པོ་རེད། ངེད་ཚོས་ཀྱང་སྐུ་ཚབ་མི་སྣ་
རེ་མངགས་ན་ཆོག སྲིད་གཞུང་གིས་ཀྱང་སྐུ་ཚབ་རེ་མངགས་ན་ཆོག ཐམས་ཅད་མཉམ་
43



བཀའ་སློབ་ཟིན་བྲིས་ཕྱོགས་བསྒྲིགས།
འབྲེལ་གྱིས་གསལ་ཁ་དགེ་ཁ་དབྱེ་ན་བཟང༌། དེའི་སྟབས། གནད་དོན་འདི་ཉིན་འགའ་
ལ་རྗེས་སུ་འཐེན་པ་ཡིན། གང་ལྟར་ཁོང་ཚོ་དེ་རིང་ཡོང་ཡོད་མེད་ཐམས་ཅད་ཀྱིས་རང་
སེམས་ན་གནོང་མེད་ན་བར་དོ་ན་འཇིགས་སྐྲག་གི་དཔེ་བཞིན། རང་རང་ཁྲིམས་གཙང་
ཡིན་ཚེ་སྐྲག་དགོས་དོན་གཅིག་ཀྱང་མེད། མཐའ་མ་གྲྭ་ཚང་འདིའི་གྲྭ་བ་ཉན་རྒྱུ་རེད།
རང་རང་ཚོ་ངོ་མ་ཁྲིམས་གཙང་ཞིག་མིན་ན་གདོང་ལ་མཛུབ་མོ་བཙུགས་ནས་ཁྱོད་ཡིན་
མ་ཟེར་གོང་དུ་ང་ཡིན་བསམ་པ་བཟུང་ལ་ཕྱིར་སོང་དང་བཟང་། ལ་ལ་ཚོས་གནོང་ངོས་
བླངས་དུག་ལྕེས་བལྡགས་ནས་ཕྱིར་སོང་བ་ཡོད། དེ་ཤིན་ཏུ་བཟང་བོ་རེད། གང་ལྟར་
གནད་དོན་འདིའི་ཐད་ནས་བྱ་བ་ངན་པ་སྤྱོད་པ་རྟགས་ཅན་མ་བྱས་པ་ནི་བླ་མ་གྲྭ་ཚང་
ལ་འདང་བརྒྱབ་པ་ཡིན་པས་བཀའ་དྲིན་ཆེ། དོན་དག་འདི་མྱུར་དུ་ཐག་གཅོད་རྒྱུ་ཡིན།
43



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །བླ་བྲང་དགོན་ཇི་ལྟར་སླར་གསོ་བྱེད་ཚུལ་སྐོར་གྱི་
བཀའ་སློབ་བཞུགས་སོ། །
ད་ཐེངས་རང་གི་དགོན་པ་གྲྭ་ཚང་འདིའི་སྐུ་དོན་ཅི་ལྟར་བསྒྲུབ་ན་འགྲིག དེའི་
དོན་སྐོར་ལ་ཁ་བརྡ་ཟེར་ན་ཡང་འདྲ། བཀའ་བགྲོས་ཟེར་ན་ཡང་འདྲ། སྤྱིར་ན་ད་ཐེངས་
རིན་པོ་ཆེ་དང་ངེད་དཔོན་གཡོག་ཚང་མས་བཀའ་བགྲོས་ཐིག་བྱས་ན་བསམ་པ་ཡིན་མོད།
འོན་ཀྱང་། ཁོང་ལ་བྱ་བ་ཅུང་མང་བས་ཁོམ་པོ་མ་བྱུང་། ཁ་སང་ཁོང་ཕྱིར་ཕེབས་པའི་
དགོང་མོ་ཨ་ལགས་སྡེ་བ་ཚང་དང་ངེད་དཔོན་གཡོག་རྣམས་ནས་ནམ་གུང་བར་གྲོས་མོལ་
བྱས་པ་ཡིན། རིན་པོ་ཆེ་དང་སྡེ་བ་ཚང་ཁོང་རྣམ་པ་གཉིས་ཆུང་ཆུང་རེད། གྲྭ་ཚང་གི་གྲྭ་
བ་ཚོའི་གནས་ཚུལ་ཅུང་མཁྱེན་འདུག ང་གྲྭ་ཚང་རིན་པོ་ཆེ་ལ་མཇལ་མ་ཐུབ་པར་མི་ལོ་
ཉི་ཤུ་ལྷག་འགོར་སོང་བས། གྲྭ་བ་ཚོའི་གནས་ཚུལ་རྒྱུ་མཚན་སོགས་དེ་འདྲ་གསལ་བོ་མི་
ཤེས། དེ་རིང་ང་རང་གི་བསམ་ཚུལ་དང་བསམ་འཆར་ཚང་མ་གྲྭ་ཚང་རིན་པོ་ཆེའི་སྙན་
ལ། འཇིག་རྟེན་རྒད་པོ་ཚོའི་ཁ་དཔེར། གོ་གོའི་རྣ་རྩ། རིག་རིག་མིག་རྩ་ཟེར་བ་བཞིན་
མ་གོ་མ་རིག་པ་མེད་པར་ཐམས་ཅད་ཀྱི་ཐུགས་ལ་འཇོག་བསམ་པ་ཡིན། ཀུན་མཁྱེན་བླ་
མའི་ཐུགས་སྨོན། དཀོན་མཆོག་གསུམ་གྱི་བྱིན་རླབས། གྲྭ་ཚང་རིན་པོ་ཆེའི་ཐུགས་རྗེ་ལ་
བརྟེན་ནས། བཀྲ་ཤིས་འཁྱིལ་བ་ཚང་སླར་གསོ་བྱེད་རྒྱུའི་སྐལ་བ་ཡོད་སོང་བ་རེད། ན་ནིང་
གཞེས་ནིང་ཚོ་ལ་འདང་བརྒྱབ་ན། བཀྲ་ཤིས་འཁྱིལ་བ་ཚང་ཕྱིར་འཚོགས་རྒྱུའི་སྐལ་བ་
མེད་པ་ཨེ་ཡིན། དགོན་པ་གྲྭ་ཚང་ག ཏོར་བརླག་བྱས་པ་རྣ་བས་ཐོས་ཚེ། འཇིག་རྟེན་
ཁམས་ནས་བསྡད་མ་བསྡད་མེད། ད་ནི་ཤི་སོང་ན་ཤི་ཚད་ལ་ཐོན་པ་རེད་སོགས་སེམས་



བཀའ་སློབ་ཟིན་བྲིས་ཕྱོགས་བསྒྲིགས།
བས
ལ་ ཤར་སོང་། འོན་ཀྱང་། ཕྱིར་ཐོན་ན ས་བལྟས་ཚེ་གྲྭ་ཚང་རིན་པོ་ཆེ་འདི་འདྲའི་དགེ་
འདུན་པ་མང་བོ་ཞལ་འཛོམས་ཤིང་། ལྷ་ཁང་གསེར་ཁང་སྐུ་གསུང་ཐུགས་རྟེན་འདི་འདྲའི་
མང་བོ་བཞུགས་པ་དང་། ཀུན་མཁྱེན་འཇམ་དབྱངས་བཞད་པ་གཙོ་བྱས་པའི་བླ་མ་
རྣམ་པ་སྐུ་ན་གཞོན་ཞིང་། པཎ་ཆེན་ཐམས་ཅད་མཁྱེན་པས་སངས་རྒྱས་ཀྱི་བསྟན་དོན་
ལ་འདི་འདྲའི་ཐུགས་སྨོན་རྒྱ་ཆེན་པོ་གནང་བཞིན་འདུག་པ་ལ་བསམས་ཚེ། སླར་ཡང
རེ་བ་ཆེན་པོ་སྐྱེས་བྱུང་། ཉེ་སྔོན་པཎ་ཆེན་རིན་པོ་ཆེ་པེ་ཅིན་ལ་པེབས་ཤིང་། ངེང་ཚོ་ཡང་
དེར་ཚོགས་འདུར་སོང་བ་ཡིན། དེའི་རྒྱུ་མཚན་ཐམས་ཅད་པོས་གོ་ན་བསམ་ཡོད་པས་
མདོར་བསྡུས་ཤིག་ཞུ།
དང་བོ། ཆོས་ལུགས་སླར་གསོ་དང་དགོན་པའི་གནས་ཚུལ་སོགས་ཀྱི་སྐོར།
ད་ཐེངས་རྒྱལ་ཡོངས་ཀྱི་ནང་བ་སངས་རྒྱས་པའི་འཐུས་ཚོགས་འཚོགས་པ་རེད། དེའི་
སྟེང་ནས་པཎ་ཆེན་རིན་པོ་ཆེས་སངས་རྒྱས་ཀྱི་བསྟན་དོན་ལ་ཐུགས་ཁུར་ཆེ་བཞེས་གནང་
སོང་། དེའི་སྟབས་དགོན་པ་གྲྭ་ཚང་གི་བྱ་བ་མང་བོ་ཞིག་ཀྲུང་དབྱང་གིས་ཐག་ཡག་པོ་
བཅད་སོང་། དོན་དག་ལ་ལ་ཐག་མ་ཆོད་པ་ཡང་མྱུར་དུ་ཐག་གཅོང་རྒྱུ་རེད། ད་དུང་
ཡང་ཆོས་ལུགས་ལས་དོན་སྐོར་གྱི་ཚོགས་འདུ་ཞིག་འཚོགས་རྒྱུ་རེད། དེའི་སྟེང་ནས་ཆོས་
ལུགས་འགྲིག་ཁྲིམས་ཀྱི་སྐོར་དང་། ང གོན་པ་གྲྭ་ཚང་སྲུང་སྐྱོབ་བྱེད་ཚུལ། གཞན་གྱིས་
གནོད་པ་བྱེད་མི་ཆོག་ཚུལ། ཆོས་ལུགས་ཀྱི་སྟེང་ལ་ཐེ་གཏོགས་བྱེད་མི་ཆོག་པ་སོགས་རྒྱལ་
ཁབ་ཀྱི་ཁྲིམས་དང་བསྡུར་ནས་ཀྲུང་དབྱང་གིས་སྒྲིག་ཡིག་གསར་བ་རེ་ཐག་གཅོད་རྒྱུ་
རེད། དེར་པཎ་ཆེན་རིན་པོ་ཆེ་ཡང་ཕེབས་རྒྱུ་རེད། སྤྱིར་ན་སངས་རྒྱས་ཀྱི་བསྟན་པ་ལ་
འདང་བརྒྱབ་ན་དེ་རིང་ནངས་ཁ་རེ་བ་ཆེན་པོ་ཡོད། ཐམས་ཅད་ཀྱིས་ཐུགས་བདེ་མོ་
བྱོས། པཎ་ཆེན་རིན་པོ་ཆེས། བསྟན་པ་སྔ་དར་ཕྱི་དར་ཐེངས་འགའ་བྱུང་བ་ལས། ད་ནི་
ཡང་བསྟན་པ་ཕྱི་དར་གྱི་དུས་ལ་སླེབས་པ་ཡིན་རྒྱུ་རེ ང་ཅེས་གསུང ས་སོང་། དེར་འདང་
བརྒྱབ་ན་ཡང་རང་ཅག་ཚོ་ཧ་ཅང་ཁོ་ཆད་ད གོས་པའི་དུས་མ་རེད། སྔོན་ཆང་རྒྱལ་པོ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གླང་དར་མས་བསྟན་པ་བསྣུབས་ནས་མི་ལོ་ལྔ་བཅུ་ལྷག་སོང་ཞིང་། རྗེས་སུ་བླ་ཆེན་པོ་
དགོངས་པ་རབ་གསལ་བསྙེན་རྫོགས་བསྒྲུབ་དུས། དགེ་སློང་བཞི་སྡེ་ཞིག་འཛོམས་ཐུབ་
མིན་གྱི་ལོ་རྒྱུས་བཤད་རྒྱུ་ཡོད། དེར་འདང་བརྒྱབ་ན་དགོན་པ་གྲྭ་ཚང་དང་། སངས་རྒྱས་
ཀྱི་བསྟན་པ་ལ་ཆག་སྒོ་ཡོང་ནས་ལོ་བཅུ་ཕྲག་ལས་མ་འགོར། དགེ་འདུན་གྱི་སྡེ་ལ་མཚོན་
ན། དེ་རིང་ནངས་ཁ་བཀྲ་ཤིས་འཁྱིལ་བ་གཅིག་པུ་ལ་དགེ་འདུན་པ་འདི་འདྲའི་མང་བོ་
བཞུགས་ཤིང༌། སྐུ་གསུང་ཐུགས་རྟེན། ལྷག་པར་རྒྱལ་བའི་གསུང་རབ་བྲག་རི་བརྩེགས་
པ་བཞུགས་ཡོད་པས། རྒྱལ་པོ་གླང་དར་གྱི་སྐབས་དང་བསྡུར་ན་ད་དུང་རང་ཅག་ཚོ་ལ་
ཆ་རྐྱེན་ཤིན་ཏུ་བཟང་། དེའི་སྟབས་གཙོ་བོ་ཚང་མས་ཐུགས་བདེ་མོ་གནོངས་དང་སངས་
རྒྱས་ཀྱི་བསྟན་པ་སླར་ཡང་དར་རྒྱུའི་རེ་བ་ཡོད། ད་ནི་མི་བརྒྱའི་ནང་ནས་རང་མགོ་གཅེས་
ཟེར་བ་བཞིན། འུ་ཚོ་རང་གི་ར ང་དོན་ལ་བཀྲ་ཤིས་འཁྱིལ་བ་འདི་ཇི་ལྟར་བྱས་ན་ཆོས་
འཆད་ཉན། བསླབ་པ་སློབ་གཉེར། འགྲིག་ལམ་ཀུན་སྤྱོད། འདོན་རྟ་དབྱངས། གར་ཐིག་
དབྱངས་གསུམ་ཆ་ཐམས་ཅད་ནས་ཕྱིར་དར་ཐབས་རྒྱས་ཐབས། བསྟན་པའི་དམིགས་
རྐྱེན་དུ་འགྲོ་ཐབས། སངས་རྒྱས་ཀྱི་བསྟན་པ་འཛིན་ཐུབ་པ་ཞིག་ཏུ་ཅི་ལྟར་བྱས་ན་འགྲིག
དེའི་དོན་ལ་གཅིག་ན་རྒྱལ་བའི་དགོངས་པ་དང་མཐུན་དགོས། གཉིས་ན་དུས་རབས་
དང་རྒྱལ་ཁབ་ཀྱི་ཁྲིམས་ལུགས་དང་མཐུན་དགོས། དེ་ལ་མ་མཐུན་ན་བསམ་པ་ཡག་པོ་
ཡོད་ཀྱང་རེ་བ་འགྲུབ་ཐུབ་རྒྱུ་མ་རེད། དེ་ཐམས་ཅད་ལ་འདང་བརྒྱབ་ནས་བྱ་བ་ཞིག་
བྱེད་དགོས། དགོན་པ་འདི་བདག་གཉེར་དོ་དམ་གྱི་བྱ་བ་ལ། སྤྱིར་ན་བཀྲ་ཤིས་འཁྱིལ་བ་
འདེབས་པ་བོ་ཀུན་མཁྱེན་འཇམ་དབྱངས་བཞད་པ་རེད། ཀུན་མཁྱེན་འཇམ་དབྱངས་
བཞད་པ་དགོན་པ་འདིའི་དགོན་བདག བསྟན་པ་འདིའི་བསྟན་བདག་ཡིན་པས།
ཁོང་གིས་དགོན་པ་འདི་འཛིན་སྐྱོང་བྱེད་དགོས་པ་རྩོད་མེད་རེད། དཔེར་ན། བླ་མ་
ལས་སྣེ་འཇོག་རྒྱུ། འགྲིག་ལམ་ཀུན་སྤྱོད་འོར་འཛུགས་དང་སྒྱུར་བཅོས་བྱེད་ན་ཀུན་
མཁྱེན་འཇམ་དབྱངས་བཞད་པ་རང་གིས་ཐག་གཅོད་རྒྱུ་ཞིག་རེད། ཡིན་ན་ཡང་རྒྱལ་



བཀའ་སློབ་ཟིན་བྲིས་ཕྱོགས་བསྒྲིགས།
ཁབ་ཀྱི་ཁྲིམས་སྲོལ་དང་སྤྱི་ཚོགས་འགྱུར་སོང་བས། ཡོད་ཚད་ཁོང་གིས་ཐག་བཅད་ན།
ཆོས་ལུགས་ཀྱི་དོན་མི་ཤེས་པ་ཞིག་གིས་བལྟས་ན། སྔོན་གྱི་བླ་མ་དང་དཔོན་པོའི་ཚུལ་
བཟུང་ནས། བཀས་བཀོད་རྒྱུད་འཛིན་གྱི་ལམ་སྲོལ་ཕྱིར་ཡོང་གི་འདུག་ཅེས་ཕན་ལས་
གནོད་པ་འབྱུང་བ་ཡང་སྲིད་པས། པཎ་ཆེན་རིན་པོ་ཆེ་འདིར་ཕེབས་དུས་ངེད་དཔོན་
གཡོག་གསུམ་གྱིས་བཀའ་བགྲོས་ཐུགས་བསྡུར་བྱས་ནས། པཎ་ཆེན་རིན་པོ་ཆེ་དང་ཁོང་
རིན་པོ་ཆེ་སུ་ཡིན་ན། ང་ལ་ཁྱོད་ཀྱིས་གྲྭ་ཚང་འདི་ལ་ཁ་འཕྲོ་དང་བདག་དོ་དམ་ཞིག་བྱེད་
དགོས་ཞེས་བཀའ་ཕེབས་པ་རེད།
གཉིས་པ། དམངས་གཙོ་དོ་དམ་ཨུ་ཡོན་ལྷན་ཁང་སྒྲིག་
འཛུགས་སོགས་ཀྱི་སྐོར།
དེས་ན་ད གོན་པའི་དོ་དམ་ཨུ་ཡོན་ལྷན་ཁང་ཞིག་འཛུགས་དགོས། སྔོན་ཆད་དོ་
དམ་ཨུ་ཡོན་ལྷན་ཁང་ཞིག་བཙུགས་པ་ཧ་ཅང་ལམ་འགྲོ་མ་བྱུང་བ་འདྲ། དེ་མཚུངས་
རིག་དངོས་དོན་དམ་ཨུ་ཡོན་ལྷན་ཁང་གི་ལས་སྣེ་དགོན་པ་རང་གི་བླ་མ་གྲྭ་བས་བཟུང་
ན་བཟང་། དགོན་པའི་འ གྲིག་ལམ། དམ་པའི་ཆོས་ཀྱི་དགོངས་དོན་ཧ་གོ་བ་སོགས་ཆ་
ཐམས་ཅད་ནས་དགོན་པ་རང་གི་བླ་མ་གྲྭ་བས་བཟུང་ན་བཟང་། ཕྱིའི་ལས་བྱེད་པ་ཡོང་
ནས་དགོན་པའི་དོ་དམ་སྐོར་གྱི་དབང་བཟུང་ན། དགོན་པ་ལ་འགྲིག་ལམ་བཅའ་ཡིག་
ཅི་ཡོད་མི་ཤེས་པ་མ་ཟད། སྤྱིར་ན་རྒྱལ་བའི་དགོངས་པ། གྲྭ་བ་ཞིག་ཡིན་ན་ཇི་ལྟར་བྱེད་
ད གོས་སོགས་ཧ་གོ་བ་མ་རེད། དེ་འདྲ་ཞིག་ཡོང་ནས་དགོན་པའི་དབང་བཟུང་སྟེ་ རང་
སྣང་གང་ཤར་གྱིས་བཀོད་པ་བཞག་ན་བྱ་བ་ཐམས་ཅད་ལམ་འགྲོ་མི་ཡོང་། ང་རང་གིས་
ཀྱང་པཎ་ཆེན་རིན་པོ་ཆེ་ཁོང་ལ་ཞུས་ཏེ། ཐམས་ཅད་པོ་གྲོས་མོལ་བསྡུར་གསུམ་གྱིས་
དམངས་གཙོའི་ལམ་ནས་ཐག་གཅོད་རྒྱུ་ཡིན། མི་གཅིག་གིས་དབང་བཟུང་སྟེ་བཀོད་པ་
བཞག་ན། སྤྱིར་དེང་སང་གི་དུས་དང་སྤྱི་ཚོགས་ལ་ཡང་མི་མཐུན། སངས་རྒྱས་ཐུགས་རྗེ་
ཅན་གྱི་འདུལ་བའི་ཁྲིམས་ཀྱང་ཧ་ཅང་གི་དམངས་གཙོ་ཞིག་ཡིན། དཔེར་ན། དགེ་སློང་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚོ་ལ་བྱ་བ་ཅི་ཡོད་ན་ཚུལ་ཤིང་བླངས་ནས། ཚུལ་ཤིང་གི་མང་ཉུང་ལ་བལྟས་ནས་ཐག་
གཅོད་པ་རེད། དེང་སང་འདེམས་བསྐོ་བྱེད་པ་ལ། འདེམས་ཤོག་གི་མང་ཉུང་ལྟར་ཐག་
གཅོད་པ་དང་ཁྱད་པར་མེད། བཀྲ་ཤིས་འཁྱིལ་བ་ཚང་ལ་མཚོན་ན་ཡང་སྐྱབས་མཆོག་
འཇིགས་མེད་དབང་བོ་སོགས་ཀྱི་སྐུ་རིང་ལ་ཧ་ཅང་དམངས་གཙོ་ཡིན། སྐབས་དེར་དགོན་
པ་གྲྭ་ཚང་གི་དབང་ཆ་ཚོགས་ཆེན་ཚོགས་འདུས་བཟུང་བ་ཡིན། ཚོགས་ཆེན་འཚོགས་
འདུ་འདེམས་ཚུལ་ནི། ཚོགས་ཆེན་སྤྱི་ཁང་ནང་ན་གོ་སྡེར་ཟེར་བའི་ཟོག་གི་གོ་བས་བཟོས་
པའི་སྡེར་འོག་ཏུ་འཇོག་རྒྱུའི་སྡེར་གདན་ལྟ་བུ་ཞིག་ཡོད་པ་དེ་རྩམ་པའི་ནང་དུ་འཕུར་
ནས། སྤྱི་བའི་ཨ་མཆོད་ཀྱིས་དེ་གཞོང་བའི་ནང་དུ་བཞག་ནས་ཁྱེར་ཡོང་བ་ན། གྲྭ་མང་
ནས་རང་རང་གི་འདོད་པ་བཞིན་ཞལ་ངོ་སུ་འཇོག་བསམ་ན་མིང་ཡིག་དེའི་སྟེང་དུ་འབྲི་
བ་རེད། དེ་ནས་མིང་ཡིག་གི་མང་ཉུང་ལྟར་ལྷན་དུ་བཞག་སྟེ་ཐག་གཅོད་པ་རེད། ཕར་
དེད་ན་འདེམས་ཤོག་འཕང་བ་དང་ཁྱད་པར་ཆེན་པོ་མེད། ཧ་ཅང་གི་དམངས་གཙོ་ཡིན།
སྔོན་ཆད་ཚོགས་ཆེན་འཚོགས་འདུ་ལ་དབྱེ་ན། རྒྱུན་ལས་ཚོགས་ཆེན་ཚོགས་འདུ་དང་།
ཚོགས་འདུ་རྒྱས་འཛོམས། ཚོགས་འདུ་རྒྱས་པ་བཅས་གསུམ་འཚོགས་རྒྱུའི་དཔེ་ཡོད།
བཀྲ་ཤིས་འཁྱིལ་བ་ཚང་ལ་དོན་དག་གལ་ཆེན་རེ་ཡོད་ཚེ། ཚོགས་ཆེན་འཚོགས་འདུ་རྒྱས་
འཛོམས་འཚོགས་བཞིན་ཡོད། དེ་ལ་ནང་ནང་ཆེན་བཅོ་བརྒྱད་ཀྱི་དབོན་ཆོས་མཛད།
འཛིན་གྲྭ་བཅུ་གསུམ་གྱི་བླ་མ་སྐྱོར་དཔོན། གྲྭ་ཚང་རང་གི་ལས་སྣེ་བཅས་འཚོགས་ནས་
ཐག་བཅད་པ་རེད། རྗེས་སུ་ཀུན་མཁྱེན་སྐུ་འཕྲེང་བཞི་བའི་རིང་ནས་བླ་བྲང་ཚང་གིས་
དབང་འཛིན་པའི་ཕྱོགས་སུ་ཅུང་སོང་ནས་དམངས་གཙོ་བྱེད་པ་ཇེ་ཉུང་དུ་གྱུར། སྐུ་འཕྲེང་
ལྔ་བ་ཚང་གི་སྐུ་རིང་ལ་བླ་བྲང་གི་ཡིག་ཚང་ཚུགས་པ་རེད། སྐབས་དེར་ཁོང་གི་ཐུགས་
དགོངས་ལྟར་ན་ཧ་ཅང་གི་དམངས་གཙོ་ཞིག་ཡིན། ཡིག་ཚང་གི་ནང་དུ་གྲྭ་ཚང་གི་ཚོགས་
ཆེན་འཚོགས་འདུའི་སྟེང་དུ་ཡུལ་སྡེ་ཤོག་ཁ་བརྒྱད་ཀྱི་སྐུ་ཚབ་དང་བཅས་ནས། དགོན་
མ་ལག་བརྒྱ་དང་བརྒྱད་ཀྱི་གཞུང་དོན་ཐམས་ཅད་གྲོས་མོལ་བསྡུར་གསུམ་གྱི་སྒོ་ནས་
}87c
18



བཀའ་སློབ་ཟིན་བྲིས་ཕྱོགས་བསྒྲིགས།
ཐག་གཅོད་རྒྱུའི་ཐབས་བཀོད་འཐེན་པ་རེད། ཡིན་ན་ཡང་རྗེས་སུ་བླ་བྲང་ནང་ཆེན་གྱི་
སྐུ་རྩ་སྐུ་བདག་གི་ནང་ན། དེ་ལྟར་བྱས་ཚེ་ད བང་མི་ལག་ཅོ་ཐོ་ཕྱིང་ལག་རེད་ཟེར་ནས་
ཁོང་གི་ཐུགས་འདོང་ཅི་བཞིན་འགྲུབ་མ་ཐུབ། ཐ་ན་བླ་བྲང་ཡིག་ཚང་ངང་ཞབས་ཞུ་བརྒྱད་
ཅུའི་དབང་ཆ་ཡང་དེང་སང་གི་སྐད་ཆ་ལྟར་ན་སྒེར་འཛིན་དུ་གྱུར་ནས། དམངས་གཙོ་
ལམ་འགྲོ་ཡག་པོ་མ་བྱུང་། ཁོང་གི་གསུང་ཤུགས་ལ་བལྟས་ན་ཡང་གནས་ཚུལ་དེ་ཁོང་གི་
ཐུགས་ལ་ཤིན་ཏུ་མ་བབས་པ་ཤེས་ཐུབ། ཁོང་གི་སྐུ་རྩ་སྐུ་བད ག་ནང་གི་ལ་ལ་ཚོའི་བྱ་བ་
སྤྱོད་ཚུལ་ཁོང་གི་ཐུགས་ལ་མི་འབབ་པ་ངེད་དཔོན་གཡོག་གཉིས་ཀྱི་སེམས་ན་ཡོད་པ་
རེད། ལ་ལ་ཚོས་སྐད་ཆའི་བཤད་ཚུལ་གྱི་སྟེང་ནས་ཀྱང་ཁོང་ཐུགས་ཕམ་ཆེན་པོ་བྱུང་བ་
ཡོད། དཔེར་ན། སློབ་གྲྭ་ཚུགས་དུས་ཁོང་ལ་སྐང་ཆ་ ཨ་ཁ་མ་ ངན་པ་ ཧ་ཅང་མང་བོ་
བཤད་སོང་། ཉིན་གཅིག་ཁོང་ཧ་ཅང་ཐུགས་ཕམ་པའི་ཚུལ་གྱིས་ང་ལ། ངས་སློབ་གྲྭ་ཞིག་
བཙུགས་པ་ལ་ཨ་ཁུ་རྣམས་ལ་བཤད་རྒྱུ་ཧ་ཅང་མང་འ དུག འོན་ཀྱང་། དུས་ཀྱི་མཐའ་ཞིག་
ལ་ཁྱེད་ཚོས་ཧ་གོ་རྒྱུ་ཞིག་ཡོད་པ་རེད། ཅེས་གསུངས་བྱུང་། དེང་སང་འདང་བརྒྱབ་ན་
སྐབས་དེར་ཁོང་གི་ཐུགས་འདོད་བཞིན་སློབ་གྲྭ་ནས་རིག་གནས་དང་། རྒྱ་ཡིག་རྒྱ་སྐད་
ཡག་པོ་ཞིག་བསླབས་ཡོད་རྒྱུ་ན། དགོན་པ་གྲྭ་ཚང་ལ་དེང་སྐབས་བྱ་བ་ཅི་བྱུང་ན་བཤད་མི་
གཏམ་མི། རྒྱལ་ཁབ་ཀྱི་ཁྲིམས་ལུགས་ཤེས་མི། གནས་ལུགས་དྲང་བདེན་བཞིན་བཤང་ཐུབ་
མཁན་ཡོད་རྒྱུ་རེད། དེང་སང་འདང་བརྒྱབ་ན་བླ་མས་དུས་ཀྱི་མཐའ་གཟིགས་པའི་མ་
འོངས་ལུང་བསྟན་ཡིན་འདུག རྒྱལ་དབང་སྐུ་འཕྲེང་བཅུ་གསུམ་པ་ཞིང་བརྗེ་ཁར། ཁོང་
གིས་རྩ་ཚིགས་ཤིག་བརྩམས་ཡོད་པ་དེའི་ནང་དུ་ཡང་རང་ཅག་ཚོའི་མགོ་ལ་ཅི་ཡོང་
ཐམས་ཅད་གསལ་བོར་གསུངས་ཡོད། འོན་ཀྱང་། སྡེ་བ་གཞུང་གིས་ཁོང་གི་ཁ་མ་བླངས་
པ་རེད། དེ་ཚོ་ལ་འདང་བརྒྱབ་ན་ཡང་གང་ལྟར་དམངས་གཙོ་ང གོས། དགོན་པ་གྲྭ་ཚང་
གི་སྤྱིའི་བྱ་བཞག་ལ། མི་མཁས་པ་གཅིག་གི་ཤེས་ར བ་དེ་མི་གཅིག་གི་ཤེས་ར བ་རེད། མི་
མང་ན་ཤེས་ར བ་མང་ཞིང་། ཐམས་ཅད་པོས་བློ་རིག་དང་ཐབས་ཤེས་མང་བོ་ཞིག་དྲན་
4)



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ན། བྱ་བ་དོན་དག་ཐམས་ཅད་ཐག་གཅོད་ཡག་པོ་ཞིག་བྱེད་ཐུབ་རྒྱུ་རེད། དཔེར་ན།
སྔོན་ཆད་དྲུག་ཅུ་རེ་གཉིས་ལོར་ཕྱིར་ཆོས་སྒོ་ཕྱེས་པ་རེད། སྐབས་དེར་གཙོ་བོ་ཏང་གི་སྲིད་
ཇུས་དང་འགོ་འདྲེན་ལ་འགྱུར་ལྡོག་བྱུང་བས་རེད་དེ། འོ་སྐོལ་རང་ཅག་ཚོ་ལ་ཉམས་
མྱོང་མེད་པས་ཅུང་འུར་ལངས་རྒྱུ་མང་སོང་བ་འདྲ། སྐབས་དེའི་གནས་ཚུལ་ལ་སྔ་འདང་
གཞུག་འདང་མ་བརྒྱབ་པས། མཐའ་མཇུག་གཞན་གྱི་ལག་ཏུ་འཛིན་རྒྱུའི་སྐྱོན་མང་བོ་ཤོར་
སོང་། ད་ཐེངས་རང་ཅག་ཚོས་ཉམས་མྱོང་དེ་དག་ཕྱོགས་སྡོམ་བྱས་ནས་ཕྱིར་འདང་ཡག་
པོ་ཞིག་གཏོང་དགོས། དཔེར་ན། ཁ་སང་དངུལ་རྭ་ལྷ་སྡེའི་ཁ་འཕྲོའི་འགོ་བ་རྣམས་ཡོང་
ནས། ད་ལོའི་སྨོན་ལམ་ཁོང་དངུལ་རྭ་ལྷ་སྡེས་འཛིན་རྒྱ་ཟེར། ཁོང་ཚོས་ཉེ་སྔོན་རིན་པོ་ཆེ་
ལ་ཡང་ཞུས་འདུག རིན་པོ་ཆེས་ང་ལ་དེ་ལྟར་བྱས་ན་མི་འགྲིག་གསུངས་སོང་། ཁོང་གིས་
ཀྱང་དྲིས་པ་ན། ཁོང་ཚོས་གཞུང་ནས་རིས་མཐའ་བྱས་ན་མི་འགྲིག་པ་ཤེས་ཡོད། རིས་
མཐའ་བྱས་པ་མིན། ཁོང་ཚོའི་ཁྱིམ་ཚང་སྒེར་ངོས་ནས་རང་རང་འཐད་མོས་ཡིན་ཚུལ་
བཤད་བྱུང་ཟེར། ཁྱིམ་ཚང་སྒེར་ངོས་ནས་རྩ་འཛུགས་མེད་ན་དངུལ་རྭ་ལྷ་སྡེས་བསྐོལ་
བ་མ་རེད། དངུལ་རྭ་ལྷ་སྡེས་བསྐོལ་བ་ཡིན་ཟེར་ཚེ་རྩ་འཛུགས་ཡོད་པའི་སྒོ་ནས་ཁྲལ་
བཞག་ཁྲིམས་བཞག་བྱས་པ་རེད། ངས་ཁོང་ཚོ་ལ། ཁྱེད་ཚོར་དོན་དགོས་སམ་མིང་དགོས།
ཁྱོད་ཚོས་ལོ་གཅིག་ལ་དགོན་པ་བཀྲ་ཤིས་འཁྱིལ་བ་ཡར་རྒྱས་ཡོང་ན་བསམ་ཡོད་དམ།
བསྐལ་བ་མ་སྟོང་གི་བར་དུ་དགོན་པ་བཀྲ་ཤིས་འཁྱིལ་བ་ཡར་རྒྱས་སུ་སོང་ན་བསམ་ཡོད།
ཁོང་ཚོ་དངུལ་རྭ་ལྷ་སྡེ་ཟེར་བ་ཀུན་མཁྱེན་འཇམ་དབྱངས་བཞད་པའི་སྐུ་རྩེ་སྐུ་བདག
བཀྲ་ཤིས་འཁྱིལ་བ་ཚང་གི་མཆོད་ཡོན་སྦྱིན་བདག་གི་མ་རྩ་ཁོང་ཚོ་ཡིན། དེའི་སྟབས་
ཁོང་ཚོས་ཆོས་སྒོ་ཕྱེ་དུས་སྔོན་མ་བྱས་ནས་མང་ཇ་བསྐོལ་བ་ཡིན་ཞེས་པའི་སྙན་གྲགས་
དེ་དགོས་སམ། བཀྲ་ཤིས་འཁྱིལ་བ་འདི་ཕྱོགས་ཐམས་ཅད་ནས་རྒྱལ་ཁབ་ཀྱི་ཁྲིམས་དང་
མ་འགལ་བ། རྐྱེན་བར་ཆད་གང་གི་དབང་དུ་མ་སོང་བར་ཡར་རྒྱས་ཡར་དར་དུ་འགྲོ་བ་
ཞིག་བྱུང་ན་བསམ་པ་ཡིན། གནས་ཚུལ་ཕར་དེད་ན་དེ་འདྲ་ཞིག་རེད། སྤྱིར་གྲྭ་ཚང་ལ་



བཀའ་སློབ་ཟིན་བྲིས་ཕྱོགས་བསྒྲིགས།
མང་ཇ་བསྐོལ་འཇོག་པ་བྱས་ན་ལོས་ཆོག འོན་ཀྱང་། ཁྲལ་རེས་མཐའ་བྱས་ནས་བསྐོལ་ན་
མི་འགྲིག དཔེར་ན། ཉེ་ཆར་མཚོ་སྔོན་པོ་ཕྱོགས་ནས་རེས་མཐའ་ཅུང་བྱས་སོང་། དང་ཐོག་
བཤད་དུས་རང་གིས་ཅི་ཙམ་འབུལ་བསམ་ན་རང་གི་བསམ་པ་དང་བསྟུན། ཁྲལ་འཇོག་
མེད། སྒོར་ལྔ་ཡིན་ན་ཆོག གཅིག་ཡིན་ན་ཆོག་ཟེར་བ་རེད། དེ་ལྟར་རེས་མཐའ་བྱས་རྗེས་
མི་ཞིག་གིས་ཡར་ཡི་གེ་འཕངས་ཏེ། ཁོའི་མགོར་བཙན་གྱིས་རེས་མཐའ་བཞག་ནས་ཁྱེར་
སོང་ཞེས་བཤད། ཁྱེད་ཚོས་རང་བསམ་ཡིན་ཟེར་བ་མིན་ནམ་ཞེས་པར། རང་བསམ་
གང་ན་ཡོད། ཁོའི་ཡར་ཁའི་ཁྱིམ་མཚེས་ནས་སྐོར་བཅུ་ཕུལ། མར་ཁའི་ཁྱིམ་མཚེས་ནས་
སྒོར་ཉི་ཤུ་ཕུལ། ཁོ ས་མི་འདོད་བཞིན་དུ་རུ་ཁ་ཁྱིམ་མཚེ་བར་གྱི་ཁ་དབང་ལ་རྒྱ། ཁ་ངོ་
ཚས་འདུག་དབང་མེད་ཅེས་བཤད་པ་རེད། དེ་ལྟར་བཤད་ཀྱིན་བཤད་ཀྱིན་སོང་ན། སྔོན་
ཆད་ཀྱི་བཀས་བཀོད་རྒྱུད་འཛིན་གྱི་ཁྲལ་འཇོག་བཤུ་གཞོག་བྱས་སོང་། རྒྱལ་ཁབ་ཀྱི་འགྲིག་
ལམ་ལ། ཆོས་ལ་དད་པའི་རང་དབང་རེད། དད་པ་བྱེད་ན་རང་དབང་མི་དད་ན་རང་
དབང་ཟེར་ཀྱང་། ང་ལ་དད་པ་མི་བྱེད་པའི་རང་དབང་གང་ན་ཡོད། དེ་ལྟར་ངའི་གཡས་
གཡོན་གྱི་མི་ཚང་མས་བྱིན་ན། ངའི་ཨ་ཕ་ཨ་མས་ཀྱང་ང་ལ་འདུག་ཏུ་མི་འཇུག་པས། མི་
འབུལ་ཐབས་མེད་རེད་ཅེས་ཟེར་བ་ལྟར་ཡིན་པས། ངས་དངུལ་རྭ་ལྷ་སྡེ་ལ་ཁྱེད་ཚོས་
མང་ཇ་བསྐོལ་ན་ཆོག ངེས་པར་དུ་ཁྱིམ་ཚང་རང་རང་རྩ་འཛུགས་མེད་པར་རང་མོས་
ཡིན་དགོས། ཁྲལ་རེས་མཐའ་བཞག་ཚེ་བསྐོལ་དུ་མི་འཇུག ངས་ཁྱེད་ཚོ་ལ་དགེ་བ་བསྒྲུབ་
ཏུ་མ་བཅུག་པ་མིན། ང་དགོན་པ་གྲྭ་ཚང་འདི་ལ་ཤ་ཚ་བས་ཡིན། གྲྭ་ཚང་འདི་ལ་སྐྱོན་ཤོར་
མི་ཉན། གྲྭ་ཚང་གི་སྐུ་ཡོན་སྲོག་ཡོན་ལ་འདང་བརྒྱག་དགོས། ཁྱེད་ཚོས་ངེས་པར་དུ་མང་
ཇ་བསྐོལ་དགོས་ན། ཕན་ཚུན་བསྲེ་ཐབས་བྱེད་དགོས། དཔེར་ན། ཉིན་དང་བོ་ལ་དངུལ་
རྭ་ལྷ་སྡེ་ཞིག་གིས་བསྐོལ་ན། ཉིན་གཉིས་པ་ལ་རྒན་གྱའམ། ཡང་ན་གཞན་ཞིག་གིས་
བསྐོལ་རྒྱུ་བྱས། དེ་ལྟར་མ་བྱས་པར་ད་ལོ་དངུལ་རྭ་ལྷ་སྡེས་བསྐོལ་ན། སང་ལོ་མཛོད་
དགེ་ཉིན་མས་ཁོང་གིས་མང་ཇ་བསྐོལ་དགོས་ཟེར་རྒྱུ་རེད། དེ་བཞིན་ལོ་རེ་བཞིན་ལྷ་སྡེ་
51



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ir ir
རེས་མང་ཇ་བསྐོལ་ན། ད་ནི་བླ་བྲང་དགོན་པས་ཡང་བསྐྱར་ལྷ་སྡེ་ཚོའི་མགོར་ཁྲལ་འཇོག་
བ ཤུ་གཞོག་བྱེད་ཀྱི་འདུག་ཅེས་བཤད་ཚེ་ཅི་བྱེད། དཔེ་དེ་དང་མཚུངས་པ་རེད། དེས་ན་
རང་ཅག་ཚོ་ཐམས་ཅད་ཀྱིས་སྔ་འདང་ཕྱི་འདང་ཡག་པོ་ཞིག་གཏོང་ད གོས། གྲྭ་ཚང་
འདི་ལ་ང་ནི་སྐྱོན་ཞིག་ཤོར་མི་ཉན།
དེའི་སྟབས་སྔོན་མ་བྱས་ནས་བདག་གཉེར་ཨུ་ཡོན་ལྷན་ཁང་ཞིག་འཛུགས་དགོས།
ཀྲུང་གོ་རྒྱལ་ཁབ་ན་བླ་བྲང་ང གོན་པ་ཟེར་ན་མིང་གྲགས་ཆེ། པཎ་ཆེན་རིན་པོ་ཆེས་ཀྱང་
ང གོན་པ་འདི་རྒྱལ་ཡོངས་ན་དཔེ་བཟང་ཅན་ཞིག་ཏུ་འགྱུར་རྒྱུའི་རེ་བ་ཡོད་གསུངས་པ་
རེད། དེ་ལྟར་ཟེར་བའི་རྒྱུ་མཚན་ནི་བཀྲ་ཤིས་འཁྱིལ་བ་འདི་ལམ་འགྲོ་ཡག་པོ་ཞིག་བྱུང་
ན། སྤྱིར་སངས་རྒྱས་ཀྱི་བསྟན་པ་དར་རྒྱས་སུ་འགྲོ་བར། གྲིབ་མ་ལ་དཀར་ལུང་དཀར་བྱེད་
རྒྱུ་རེད། བཀྲ་ཤིས་འཁྱིལ་བ་ཞིག་གསོ་ལེགས་པོ་བྱས་ན། ཚང་མས་དེ་ལ་དཔེ་བལྟས་བྱེད་
པས། དགོན་པ་སོ་སོ་ལ་པན་ཐོགས་ཤིང་། སངས་རྒྱས་ཀྱི་བསྟན་པ་དར་རྒྱུ་རེད། བཀྲ་
ཤིས་འཁྱིལ་བ་ལམ་འགྲོ་ཡག་པོ་མ་བྱུང་ན། ཁྱེད་ཚོས་བླ་བྲང་ལ་དཔེ་བལྟས་བྱེད་མི་ཉན་
ཞེས་བླ་བྲང་དཔེ་ངན་ལ་བཞག་ཚེ། ས་ཆ་གཞན་གྱི་དགོན་པ་ལ་ཡང་གྲིབ་མ་ལ་ནག་ལུང་
ནག་བྱེད་རྒྱུ་རེད། དེའི་སྟབས་དགོན་པ་བཀྲ་ཤིས་འཁྱིལ་བ་ཚང་ཡར་རྒྱས་ཕུན་སུམ་ཚོགས་
པ་ཞིག་འབྱུང་རྒྱུ་ནི། རང་ཅག་ཚོ་བླ་བྲང་དགོན་པ་གཅིག་པུའི་དོན་མ་རེད། སངས་རྒྱས་
ཀྱི་བསྟན་པ་སྤྱིའི་དོན་རེད། དེས་ན་དོ་དམ་ཨུ་ཡོན་ལྷན་ཁང་གི་མཚན་ལ་ཡང་བླ་བྲང་
བཀྲ་ཤིས་འཁྱིལ་དམངས་གཙོའི་དོ་དམ་ཨུ་ཡོན་ལྷན་ཁང་ཞེས་འདོགས་རྒྱུ་ཡིན། འདིར་
ངམངས་གཙོ་ཟེར་བ་ནི་དབང་སྤྱི་ཁྱབ་ཀྱིས་འཛིན་ད གོས་པ་ལ་བཤད་པ་ཡིན། དཔེར་
ན། ཀྲུའུ་རིན་སུ་ཡིན་ན་དེས་དབང་ཆ་སྒེར་འཛིན་དང་། ཡང་ན་དེའི་འཕྲོའི་ཀྲུའུ་རིན་
ཁ་འཆམ་སོང་ན་དབང་ཆ་སྒེར་འཛིན་བྱས་མི་ཆོག དེའི་སྟབས་བླ་མ་ལས་སྣེ་འཇོག་རྒྱུ།
ཚོགས་འཚོགས་ཚུལ། མང་ཇ་སྐོལ་ཚུལ་སོགས་བྱ་བ་ཅི་བྱེད་ན་གྲྭ་ཚང་ཧ་ནི་བོ་གྲོས་མོལ་
བསྡུར་གསུམ་གྱི་སྒོ་ནས་ཐག་བཅད་ན། འཆུག་སོང་རུང་འགྱོད་པ་མེད། ངའི་བསམ་པ་



བཀའ་སློབ་ཟིན་བྲིས་ཕྱོགས་བསྒྲིགས།
ཡིན་ན་དགོན་པའི་བྱ་བ་ངགོན་པ་རང་གི་མིས་བཟུང་ན་བཟང་། སྤྱིར་ན་ཀྲུང་གོ་རྒྱལ་ཁབ་
གུང་ཁྲན་ཏང་གི་མངའ་འོག་རེད། རང་ཅག་ཚོ་ཡང་གུང་ཁྲན་ཏང་གི་མངའ་ཞབས
སུ་འདུག་དགོས། གུང་ཁྲན་ཏང་གི་འགོ་འདྲེན་མེད་ན་དེ་རིང་འུ་ཚོ་ཕྱིར་འཚོགས་ཐབས་
མེད། འོན་ཀྱང་། དགོན་པའི་ནང་གི་ཚོགས་ཇི་ལྟར་འཚོགས་རྒྱུ། ཨ་ཁུ་ཚོས་རང་ཁ་རང་
གསོ་ཇི་ལྟར་བྱེད་རྒྱུའི་སྐོར་ལ་བདག་གཉེར་ཨུ་ཡོན་ལྷན་ཁང་ལས། ཏང་གི་སྐུ་ཚབ་ཡོད་
ན་ཆོག་མེད་ན་ཡང་ཆོག རྫོང་ཨུ་ཡིན་རུང་ཁྱེད་ཚོ་རང་གིས་ཅི་བྱེད་ན་ཁོང་ཚོ་བློ་ཐུབ་
ཡིད་ཆེས་ཞེས་བཤད་ཡོད། ན་ནིང་པཎ་ཆེན་རིན་པོ་ཆེ་ཕེབས་དུས་ངེད་དཔོན་གཡོག་
གསུམ་གྱིས་གྲོལ་མོལ་བསྡུར་གསུམ་བྱས་པ་ཡིན། ཀུན་མཁྱེན་རིན་པོ་ཆེས། གལ་སྲིད་
སྲིད་གཞུང་གི་མི་སྣ་ཞིག་མེད་ན། འུ་ཚོའི་སྐད་ཆ་འདི་སྐད་ཆ་ཞིག་ཏུ་བརྩི་ཁར་ཉན་རྒྱུ་
མ་རེད། དེ་ཨ་ཁུ་ཚོས་བཤད་པ་རེད་ཁོང་ཚོས་མི་ཤེས་ཟེར་ན། འུ་ཚོའི་སྐད་ཆ་ལ་ནུས་པ་
ཡོད་པ་མ་རེད། དེས་ན་སྲིད་གཞུང་གི་མི་སྣ་ཞིག་དགོས་ཞེས་གསུངས་སོང་། དེ་ལ་སྲིད་
གཞུང་གི་མི་སྣ་དགོས་སམ་མི་དགོས་ཚང་མ་གྲོས་སྡུར་བྱོས་དང་ཆོག །
དེ་རིང་འདིར་གྲྭ་ཚང་རང་གི་སྐུ་ཚབ་འཐུས་མི་རྣམས་བསྡུས་ནས་བཀའ་མོལ་བྱེད་
པ་ལ། འཐུས་མི་ཇི་ལྟར་འཚོགས་རྒྱུ། ཚོགས་འདུའི་ཐོག་ཏུ་ཇི་ལྟར་འགོ་འཛིན་རྒྱུ་སོགས་
བཀོད་སྒྲིག་བྱེད་པའི་རྩ་འཛུགས་ཤིག་མེད་ཐབས་མེད། རྫོང་ཨུ་ཡིན་རུང་ངེད་ཚོས་གྲོས་
མོལ་བྱས་ཡོད་པས། གྲ་སྒྲིག་ཚོགས་ཆུང་ཞི ག་འཛུགས་རྒྱུ་ཡིན། གྲ་སྒྲིག་ཚོགས་ཆུང་དེ་
ཡུན་རིང་བོ་མིན། དེའི་བྱ་བ་འགན་འཁུར་ནི་ད་ཐེངས་ཚོགས་འདུ་བསྡུས་ཏེ། ཐམས་
ཅད་ཁ་འཆམ་གྲོས་འགྲིག་གི་སྒོ་ནས། དོ་དམ་ཨུ་ཡོན་ལྷན་ཁང་འཛུགས་ཐུབ་ཚེ། ཚོགས་
ཆུང་གི་བྱ་བ་གྲུབ་པ་ཡིན། ཚོགས་ཆུང་གི་མི་སྣ་དེ་རིང་འདིར་ཁྱབ་བསྒྲགས་བྱས་ནས།
ཐམས་ཅད་ལ་ཤེས་སུ་འཇུག་རྒྱུ་ཡིན། ཚོགས་ཆུང་གི་མི་སྣ་སུ་འཇོག་ཚང་མ་ལ་གྲོས་བྱེད་
པའི་ཁོམ་ལོང་མ་བྱུང་བས། ངེད་དཔོན་གཡོག་གིས་སྲིད་གཞུང་ལ་གྲོས་བྱས་ཏེ། མི་སྣ་
ཕྱེད་སྲིད་གཞུང་གི་བསམ་འཆར་ལྟར་བཞག་པ་དང་། གཞན་གྲྭ་ཚང་དྲུག་པོ་ལ་སྐུ་ཚབ་
2



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེ་རེ་ཡོད། དེས་ན་ངེད་དཔོན་གཡོག་ཚོའི་བསམ་འཆར་ཡིན་ན། རིན་པོ་ཆེ་བཞུགས་
ཁོམ་མེད་རུང་ཁོང་གི་མཚན་འཇོག་དགོས་པ་རེད། རིན་པོ་ཆེ་ཁོང་ནས་ཀྱང་ངེད་དཔོན་
གཡོག་གཉིས་༼ ཨ་ལགས་སྡེ་བ་ཚང་ཡིན་ཚོད་དུ་འདུག ༽ལ་ཁྱེད་གཉིས་ཀྱིས་བཤད་པ་བཞིན་
ཡིན་གསུངས་ཡོད། དེས་ན་རིན་པོ་ཆེ། དེའི་འཕྲོ་ནས་ཨ་ལགས་སྡེ་བ་ཚང་། ཨ་ལགས་གླིང་
ཚང་། ཨ་ལགས་ཁྱོམ་དགེ་ཚང་། དེ་ནས་ཨ་ཁུ་བསམ་འགྲུབ། སྔོན་ཆད་ཀྱེ་རྡོར་བ་རེད།
དེ་རིང་ནངས་ཁ་ཟ་ཡུས་ནང་ན་བཞུགས་ཡོད། དེ་ནས་ཨ་ཁུ་རྔ་བ་སྦྱིན་པ་དགེ་བཤེས་
ཚོའི་ནང་གི་སྐུ་ཚབ་ཡིན། དེ་ནས་ངེད་ཚོའི་འཛིན་གྲྭའི་ཞབས་དྲུང་རྣ་བཞི། རྒྱུད་སྟོད་པ་
བ་ཨ་ཁུ་ཐེ་བོ་བརྩོན་འགྲུས། ཀྱེ་རྡོར་བ་བཀྲ་ཤིས་རྒྱ་མཚོ། དཔེ་ཆ་བ་ན་གཞོན་ཚོའི་ཚབ་
ཏུའཇམ་དབྱངས་རྒྱ་མཚོ། སྨན་པ་བ་བློ་གྲོས་ཇ་ཕྲུག གྲགས་པ།༼ བར་འདི་ནས་ཅུང་ཆད་འདུག ༽
བཟང་ན་ངན་ན་ཕྱོགས་ཐམས་ཅད་ནས་ཡོད་ན་བཟང་། འདིའི་ནང་དུ་ངེད་ཚོས་ཆ་
ཐམས་ཅད་ལ་བསམ་བློ་བཏང་ནས་ཕྱོགས་ཐམས་ཅད་ཀྱི་སྐུ་ཚབ་ཡོད། གནས་སྐབས་སུ་
ཁོང་ཚོའི་ཐུགས་འགན་ནི་འཐུས་མི་ཐམས་ཅད་བསྡུས་ནས་ཚོགས་འདུ་འཚོགས་ཏེ།
བསམ་འཆར་ཅི་ཡོད་སྡུད་ལེན་བྱེད་པ་ལས་གཞན་པའི་འགན་དང་དབང་ཆ་ཆེན་པོ་
མེད། རྫོང་ཨུ་དང་གྲོས་བྱས་ཏེ་གནས་སྐབས་སུ་མཐུན་པ་བྱས་པ་རེད། སྤྱིར་རྫོང་ཨུ་ལ་
གྲོས་བྱེད་དགོས་དོན་མེད་མོད། འོན་ཀྱང་། ད་ཐེངས་འགོ་གསར་དུ་བཟུང་བ་ཡིན་པས།
གལ་ཏེ་གཞན་ཞིག་གིས་གཏོར་བརླག་འདྲ་བྱས་ན། འུ་ཚོའི་རྒྱབ་རྩ་ན་གུང་ཁྲན་ཏང་
དགོས་པ་རེད། གུང་ཁྲན་ཏང་མི་དམངས་སྲིད་གཞུང་གིས་རང་ཅག་ཚོའི་རྒྱབ་རྩ་བྱེད་
དགོས། དེའི་སྟབས་སྲིད་གཞུང་ལ་ཡང་མཐུན་པ་བྱས་པ་ཡིན། གོང་དུ་བཤད་པའི་མི་
བཅུ་དྲུག་པོ་གནངས་ཉིན་དུས་ཚོད་བཅུའི་སྟེང་དུ་འདིར་ཕེབས། འོ་སྐོལ་ལ་གྲོས་ཁ་
ཞིག་བྱེད་རྒྱུ་ཡོད། །
དེ་བཞིན་གྲྭ་ཚང་རང་གི་འཐུས་མི་འདིར་བཅུ་དྲུག་ཡོད་པ་ལ། དེའི་སྟེང་དུ་ད་དུང་
མི་བཅོ་ལྔ་ལྷག་བཞག་ན་མི་སུམ་བཅུ་ལྷག་ཡོད། དེས་ན་གྲྭ་ཚང་རེ་རེ་ནས་གྲྭ་བ་གཉིས་
54



བཀའ་སློབ་ཟིན་བྲིས་ཕྱོགས་བསྒྲིགས་
རེ་བྱོས་དང་ཚོགས་ཆུང་ནང་དུ་གྲྭ་བ་གཅིག་རེ་ཡོད་པས། གྲྭ་ཚང་རེ་ལ་འཐུས་མི་གྲྭ་བ་
གསུམ་གྱིས་ཆོག དེ་ལ་ཚང་མས་བཀའ་བགྲོས་བྱོས་ལ་གྲྭ་ཚང་གི་ཚབ་ཐུབ་པ་ཞིག་འདེམས་
དགོས། རྨད་བྱུང་ཐོས་བསམ་གླིང་ལ་གྲྭ་བ་བཅུ་ཐམ་པ་ཡོད། དེ་ལ་དགེ་བཤེས་རྣམ་པའི་
སྐུ་ཚབ། ལོ་ལོན་གྱི་སྐུ་ཚབ། ཆུང་ཆུང་གི་སྐུ་ཚབ། ཐ་ན་འདོན་རྟ་དབྱངས་པའི་སྐུ་ཚབ།
གཞན་ཡང་གྲྭ་ཚང་ལ་ཤ་ཚ་ཞིང་བྱ་བ་བསྒྲུབ་ཐུབ་པ་བཅས་ཡིན་ལ། བཀྲ་ཤིས་འཁྱིལ་བ་
ཚང་ལ་དགོས་པ་ནི་ཆོས་འཆད་ཉན་བསླབ་པ་སློབ་གཉེར་རེད། བླ་རྒྱུད་པ་ཡང་མི་དགོས་
ཞེས་སྐལ་གཅོད་ཅི་ལ་ཉན། བཀྲ་ཤིས་འཁྱིལ་བ་ཚུགས་པ་ནས་བཟུང་བླ་རྒྱུད་པ་ཡོད། མི་
དགོས་པ་ཞིག་ཅི་ལ་ཡིན། དཔེར་ན། གནའ་དུས་ཞིག་ལ་སྨད་སོག་གུ་ཤྲཱི་བ་སྨད་སོག་ཏུ་
ཕེབས་པ་ན། ལམ་བར་དུ་སྟོང་ཕྲག་གསུམ་ཟེར་བ་ཅི་འདྲ་རེད་ཅེས་དྲིས་པ་ལ། ཁོང་གིས།
བཀའ་རབས་འབྱམས་དགེ་བའི་བཤེས་གཉེན་འདུལ་བ་འཛིན་པ་ལྔ་བརྒྱ་ཡོད། དེ་དང་
རྗེས་སུ་འགྲོ་བ་ལྔ་བརྒྱ་ཡོད། ཅི་ཡང་མི་ཤེས་པ་ལྔ་བརྒྱ་ཡོད། དེ་ལས་ཅུང་བཟང་བ་ལྔ་བརྒྱ་
ཡོད། བར་མ་བར་ལྔ་བརྒྱ་ཡོད། རྗེས་སུ་མཐུན་པ་ལྔ་བརྒྱ་ཡོད། སྟོང་ཕྲག་གསུམ་ཟེར་བ་
དེ་འདྲ་རེད་ཅེས་མཚན་གཞི་བཞག་པའི་དཔེ་བཞིན། གནའ་དུས་ཡང་དཔེ་ཆ་ལེགས་པོ་
མིན་རུང་སྲིད་འབྱོར་བྱ་བ་གང་ཐད་ནས་གྲྭ་ཚང་ལ་ཕན་ཐོགས་པ་མང་བོ་ཡོད། ཕྱིན་ཆད་
ཀྱང་ཆོས་ཀྱི་བྱ་བ་གཅིག་པུས་མི་ཆོག རང་ཁ་རང་གསོ་བྱེད་དགོས་སྟབས། འཇིག་རྟེན་
གྱི་ཕྱོགས་ནས་ཀྱང་བྱ་བ་ལས་རྒྱུ་མང་བོ་ཡོད་པས། ཁ་ནས་བཤད་ཤེས་པ་དང་བློ་བཀོད་
པ་སེམས་ལ་འཆར་ཐུབ་པ། ལྷག་པར་དུ་གྲྭ་ཚང་ལ་ཤ་ཚ་བ་དགོས། ལ་ལ་ཚོ་དཔལ་འབྱོར་
ཁེ་ལས་ལ་ཤིན་ཏུ་མཁས་རུང་། རང་དོན་གཞུང་དོན་ལྷན་དུ་བྱས་ཏེ། གྲྭ་ཚང་དང་རང་
དོན་དོ་མཉམ་བྱེད་པ་དེ་རི གས་ཧ་ཅང་དགོས་མཁོ་མེད། དེ་ལྟར་བྱས་ན་མི་བཟང༌།
རང་དོན་ཡལ་བར་དོར་ནས་གཞན་དོན་འབའ་ཞིག་ཟེར་ན། རྒྱལ་སྲས་བྱང་ཆུབ་སེམས་
དཔའི་རྣམ་ཐར་འཛིན་དགོས་པས་དེ་འདྲ་ཡང་དཀའ་མོ་རེད། གང་ལྟར་གྲྭ་ཚང་ལ་ཤ་
ཚ་གྲྭ་ཚང་གི་གཞུང་དོན་འདི་གཙོ་བོར་འཛིན་མི་ཞིག་དགོས། དགོན་པའི་དོ་དམ་ཨུ་ཡོན་
55



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
g
R
ལ་མི་ཉི་ཤུ་ཙམ་ཐག་བཅད་ཡོད། རྒྱུན་དུ་བྱ་བ་ལས་མི་རྒྱུན་ལས་པ་བརྒྱད་དགུ་ཞིག་གིས་
ཆོག ཚོགས་གཙོ་དང་བོ་དང་གཞོན་པ་བཅས་ལ་མི་བཞི་ལྔ་ཙམ་ཡོད་རྒྱུ་རེད། དོ་དམ་མི་
སྣ་ལ་སུ་འཇོག་དགོས། སུ་ཞིག་ཨུ་ཡོན་དང་ཚོགས་གཙོ་བྱེད་དགོས། གོང་དུ་བཤད་པའི་
འཐུས་མི་ཐམས་ཅད་ཀྱིས་གྲོས་མོལ་བསྡུར་གསུམ་བྱས་ནས་ཐག་གཅོད་བྱེད་དགོས།
དོ་དམ་པར་བཞག་ན་ཡང་ཚེ་གང་ལ་འདུག་རྒྱུ་མིན། ལོ་གཉིས་རེའི་འཕྲོ་ནས་སྤོར་དགོས།
སྔོན་ཆད་ཞལ་ངོ་ལོ་གཅིག་དང་ཚོགས་ཆེན་དགེ་བསྐོས་ཟླ་བ་དྲུག་རེད། སྔོན་ཆད་བཀྲ་ཤིས་
འཁྱིལ་བ་ཚང་ལ་ཡོད་པ་ནི་མི་རེད། དེང་སང་འུ་ཚོ་ལ་མི་མང་བོ་མེད་པས། ཞལ་ངོ་ལོ་
གཅིག་དང་དེའི་རྗེས་སུ་ཡང་འདེམས་བསྐོ་བྱེད་དགོས། བྱ་བ་ཐམས་ཅད་ལས་པ་ཤིན་
ཏུ་བཟང་ནས། ཡང་བསྐྱར་འདེམས་ཐོན་བྱུང་ན། ཁོང་རང་ཉིད་ལ་དཀའ་ངལ་དང་མི་
འཐད་པ་མེད་ཚེ། ད་དུང་ཡང་འཕྲོ་འཐུད་ནས་བསྡད་ན་ཆོག དེ་མིན་ལོ་རེ་བཞིན་བརྗེས་
ན་འུ་ཚོ་ལ་མི་ཉུང་བས་རྗེས་སུ་འཇོག་རྒྱུ་ཡང་རྙེད་པ་མ་རེད། ད་ཐེངས་དོ་དམ་མི་སྣ་
དང་ཀྲུའུ་རིན་གང་ཡིན་ན་ལོ་གཉིས་རེའི་འཕྲོ་ནས་སྤོར་རྒྱུ། ཡང་ན་འོར་འདེམས་བྱེད་
ད གོས། དེའི་དབང་ཆ་ཐམས་ཅད་གྲྭ་ཚང་རང་གི་ལག་ན་ཡོད། ང་ཡིན་ན་འདྲ། ཨ་
ལགས་སྡེ་བ་ཚང་ཡིན་ན་འདྲ། ཀྲུའུ་རིན་བྱས་པ་མི་བཟང་ན་ལོ་གཉིས་ཀྱི་འཕྲོ་ནས་བརྗེ་
སྤོར་བྱས་ཏེ། གཞན་པ་ཞིག་འདེམས་དགོས། དེའི་དབང་ཆ་ཚང་མ་གྲྭ་ཚང་རང་ལ་ཡོད་
ན་བཟང་། དབང་དྲག་ཅན་གཅིག་གིས་དབང་ཆ་ཚང་མ་སྒེར་བཟུང་བྱས་ནས། རང་
ཅག་ཚོས་དེའི་ངོར་བལྟ་དགོས་ཚེ་བྱ་བ་ལམ་འགྲོ་ཡག་པོ་མི་ཡོང་། བཀོད་སྒྲིག་དེ་ལྟར་བྱས་
ཡོད་པ་ཚང་མའི་ཐུགས་ལ་ཟུངས། དེ་ལྟར་བྱས་ན་འགྲིག་མི་འགྲིག་ཁྱེད་དཔོན་གཡོག་གིས་
ཐུགས་འདང་གནོངས། པཎ་ཆེན་རིན་པོ་ཆེའི་ཐུགས་དགོངས་དེ་ལྟར་ཡིན། ཀུན་མཁྱེན་
རིན་པོ་ཆེའི་ཐུགས་དགོངས་ཡང་དེ་འདྲ་ཡིན། ངེད་དཔོན་གཡོག་ཚོས་བལྟས་ན་འགྲིག་
གི་བསམ་པ་ཡིན། གལ་སྲིད་མི་འགྲིག་གི་ཐུགས་ལ་དགོངས་ན་བསམ་འཆར་ཤོད་དང་
ཆོག རང་རང་ལ་དབང་ཆ་ཡོད། བསམ་འཆར་བཤད་ན་ངེད་ཚོས་འདང་བརྒྱབ་བསམ་
56



བཀའ་སློབ་ཟིན་བྲིས་ཕྱོགས་བསྒྲིགས།
བློ་བཏང་ནས་ཀུན་མཁྱེན་རིན་པོ་ཆེ་དང་པ ཎ་ཆེན་རིན་པོ་ཆེ་ལ་ཡར་ཞུས་ན་ཡང་ཆོག
དཔེར་ན། ད་ཐེངས་ཀྱི་དོ་དམ་སྒྲིག་གཞི་སོགས་ངེད་དཔོན་གཡོག་ཚང་མས་རང་བསམ་
གྱིས་འདེམས་བསྐོ་བྱས་པ་རེད། གནས་ཚུལ་འདི་ལ་རིན་པོ་ཆེ་ཡང་ཐུགས་མཐུན་པ་
བྱུང་དགོས། དེ་མཚུངས་པ ཎ་ཆེན་རིན་པོ་ཆེ་ལ་ཡང་སྙན་གསན་ཕུལ་ཏེ། ཁོང་གིས་ཀྱང་
མཁྱེན་གསལ་བྱེད་དགོས།
ད་ཐེངས་ཉི་མ་བཅུ་ཁ་ཞིག་གི་ནང་དུ་འདེམས་ཐོན་བྱེད་ཐུབ་དགོས། དེ་མིན་ང་ལ་
ཡང་ཉིན་བཅོ་ལྔ་ལྷག་ལས་ཁོམ་པོ་མེད། རིན་པོ་ཆེས་ང་ལ་འགན་ཁུར་དོན་ཚན་གསུམ་
ཙམ་བཞག་ཡོད། ང་རིན་པོ་ཆེའི་ཚབ་ཟེར་ན་ཡང་ཆོག ང་རང་གི་ཚབ་ཟེར་ན་ཡང་ཆོག
ང་དགོན་པ་གྲྭ་ཚང་འདིའི་ནང་ནས་ནར་སོན་པས། ང གོན་པ་གྲྭ་ཚང་འདི་ལ་ཤ་ཚ་གྲོས་
འདེབས་པ་རེད། ཆོས་ལུགས་ཀྱི་སྟེང་ནས་བཤང་ན་གུང་ཐང་ཚང་ཟེར་བ་ཞིག་འདིར་ཡོད་
པ་ནི་ཀུན་མཁྱེན་འཇམ་དབྱངས་བཞད་པས་ཁོང་གི་བསྟན་པ་སྐྱོང་རོགས་ལ་ཁྲིད་ཡོང་
བ་རེད། འཇམ་དབྱངས་བཞད་པ་ལ་དགེ་རྒན་དང་དགེ་ཕྲུག་གི་འབྲེལ་བས། ས་དབུས་
གཙང་ནས་འདིར་ཕེབས་ཏེ་འཇམ་དབྱངས་བཞད་པ་ཚང་ལ་དགོན་པ་འདི་སྐྱོང་རོགས་
དང་སངས་རྒྱས་བསྟན་པ་སྤེལ་རོགས་བྱས་པ་རེད། ང་དེ་ཚོའི་ཤུལ་འཛིན་ཙམ་ཡིན་
པས་རིན་པོ་ཆེ་དང་བཀྲ་ཤིས་འཁྱིལ་བ་ཚང་གི་སྐུ་དོན་དུ་རང་གི་ལུས་སྲོག་གཏོང་དགོས་
ཀྱང་འགྱོད་པ་མེད། ངས་ཁ་སང་རིན་པོ་ཆེ་དང་སྡེ་བ་ཚང་རྣམ་པ་གཉིས་ཀར་ཞུས་པ་
ཡིན། ཁྱེད་དཔོན་གཡོག་རྣམ་པ་གཉིས་དགུང་ལོ་ཆུང་ཆུང་རེད། ཕྱོགས་གང་ཐད་ནས་
ཧ་ཅང་ལག་སྣེར་འབུད་མི་དགོས། སྲིད་གཞུང་ལ་གཡུག་རེས་འཐབ་རེས། གླང་ཆེན་ས་
གཤགས་བྱེད་དགོས་ན་ངས་བྱེད། གལ་སྲིད་སང་ཉིན་འཆུག་སོང་ན་འགན་ཐམས་ཅད་
ངས་འཁུར། ཁོང་རྣམ་པ་ཚོས་བཟང་གི་དགེ་ཁ་ཡོད་ན་ཁུར་ན་ཆོག ངན་གྱི་ག ཏེ་ཁ་
ཐམས་ཅད་ངས་འཁུར་རྒྱུ་ཡིན། ང་ལོ་ཚོད་ནམ་ཚོད་འདི་འདྲར་སླེབས་འདུག ཀུན་མཁྱེན་
འཇམ་དབྱངས་བཞད་པ་དང་། སྟོང་ཕྲག་གསུམ་གྱི་སྐུ་དོན་ལ་འཆི་ཐུབ་པ་ཁོ་ཐག་ཡིན་
ད?



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ། འཆི་འོས་པ་ཡང་ཡིན། རང་གི་བསམ་ཚུལ་དེ་འདྲ་ཡིན། ཉེ་སྔོན་རིན་པོ་ཆེ་ཡིན་ན་
འདྲ། པཎ་ཆེན་རིན་པོ་ཆེ་ཡིན་ན་ཡང་འདྲ། ཞིང་ཆེན་ཡིན་རུང་ང་ལ་དགོན་པ་འདིར་
ཁྱོད་ཀྱིས་ཁ་འཕྲོ་བྱེད་དགོས་ཟེར། ངས་ཞིང་ཆེན་ལ་ངོ་མས་འདི་ལྟར་བཤད་པ་ཡིན།
གལ་སྲིད་དགོན་པ་འདིའི་ཁ་འཕྲོ་བྱེད་དགོས་ཚེ། ང་གྲྭ་བ་དང་བླ་མ་བྱེད་དུ་ཆུགས། བླ་
མ་བྱས་པ་ནས་བཟུང་དཔོན་པོ་བྱེད་དུ་མ་འཇུག དེ་རིང་དཔོན་པོ་བྱས། ནངས་ཁ་བླ་མ་
བྱས། དེ་རིང་རྒྱ་རྒན་བྱས། ནངས་ཁ་བོད་པ་བྱས། རྒྱ་མིན་བོད་མིན་སྐྱ་མིན་སེར་མིན་
བྱེད་པ་ལས། ང་རང་དགོན་པ་ནས་གཏན་སྡོད་བྱེད་དུ་ཆུགས་དང་། དགོན་པ་འདི་ལ་ཕྱི་
རེམ་ཅི་བྱེད་ཁྱེད་ཚོས་རྗེས་སུ་བལྟས་ན་ཆོག་ཅེས་བཤད་པ་ཡིན། གང་ལྟར་དགོན་པ་
ནས་རྒྱུན་འདུག་བྱེད་མི་ཆོག ཁྱོད་ལོ་རེར་ཐེངས་མང་བོར་ཡར་དགོན་ནང་དུ་སོང་ན་ཆོག
འདུག་ཚུགས་བྱས་ན་ཞིང་ཆེན་ལ་ཡང་དགོས་མཁོ་ཡོད་པས། རྒྱུན་འདུག་བྱེད་མི་ཐུབ་
ཅེས་ཟེར། ཨ་ལགས་སྡེ་བ་ཚང་དང་ཀྲུའུ་རིན། ཁྱེད་དཔོན་གཡོག་བཀའ་རབ་འབྱམས་
དགེ་བའི་བཤེས་གཉེན། བླ་མ་རྣམ་པ་ཐམས་ཅད་བཞུགས་ཡོད་པས། ང་ཡོད་ན་མེད་ན་
སྐྱོན་མི་འདུག རིན་པོ་ཆེ་དང་ང་རང་སུ་ཡིན་ན་དགོས་མཁོ་བྱུང་ཚེ་ཡར་ཡོང་རྒྱུ་ལས་སླ་
མོ་རེད། དེའི་དོན་སྐོར་གྱི་བྱ་བ་དེ་འདྲ་ཞིག་ཡིན། །
ད་ཕན་ཆད་ནས་བཟུང་དགོན་པ་འདིའི་ཆོས་སྲིད་ཀྱི་བྱ་བ་ཐམས་ཅད་དགོན་པ་
གྲྭ་ཚང་རང་གིས་བཙུགས་པའི་རྩ་འཛུགས། གྲྭ་མང་རང་གིས་འདེམས་བསྐོ་བྱས་པའི་ཁ་
འཕྲོ་བ། དགོན་པའི་དོ་དམ་ཨུ་ཡོན་ལྷན་ཁང་གིས་ཐག་གཅོད་རྒྱུ་ཡིན། གྲྭ་བ་ཞིག་སྡུད་
ལེན་བྱས་ན། སྔ་བ་བྱས་ནས་ཁོང་ཚོས་ཆོག་མཆན་ཐོབ་པ་དང་། དེ་ནས་སྔོན་གྱི་དཔེ་ལྟར་
དུ་ཁྲི་བ་དང་དགེ་བསྐོས་ལ་ངོ་སྟོན་བྱེད་དགོས། དེ་ལྟར་མ་བྱས་ན་ལ་ལ་ཚོ་ངོ་སྟོན་བྱས་
ཡོད་ལ། ལ་ལ་ཚོ་ངོ་སྟོན་བྱས་མེད་པ་ཡང་ཡོད། མི་གཅིག་གི་ལག་ཏུ་དབང་བཞག་ན་དེ་
འདྲ་བཤད་རྒྱུ་མང་བོ་ཡོད་པ་རེད། སྤྱི་གཞུང་གི་ལས་ཁུངས་འདིའི་ནང་དུ་ཐག་བཅད་
ཚེ་མི་གཅིག་གི་དབང་མ་རེད། ཐམས་ཅད་ཀྱི་དབང་ཆ་ཡིན་པས་བྱ་བ་ཅི་བྱས་ལམ་དུ་
58



བཀའ་སློབ་ཟིན་བྲིས་ཕྱོགས་བསྒྲིགས།
འགྲོ་ཞིང་། བཤད་རྒྱུ་གཏམ་རྒྱུ་ཉུང་བས་བཟང་རྒྱུ་རེད། དེའི་སྟེང་གི་གནས་ཚུལ་དེ་འདྲ་
ཡིན་པ་ཚང་མའི་ཐུགས་ལ་ཟུངས།
གསུམ་པ། གྲྭ་བ་སྡུད་ལེན་སོགས་ཀྱི་སྐོར།
དེའི་འཕྲོ་ནས་གྲྭ་ཚང་ཕྱིར་བསྡུ་རྒྱུའི་སྐོར་རེད། དེའི་སྟེང་ལ་བསམ་འཆར་ཅུང་མང་
བོ་ཡོད་པ་ཕལ་ཆེར་བླ་རྒྱུད་པ་རེད། ཁོང་ཚོས་བཤད་རྒྱུར། པཎ་ཆེན་རིན་པོ་ཆེའི་གསུངས་
སོགས་གང་ཡིན་རུང་དགོན་པ་བཀྲ་ཤིས་འཁྱིལ་བ་ཚང་གི་མཚན་སྙན་གཙོ་བོ་ཆོས་འཆད་
ཉན་བསླབ་པ་སློབ་གཉེར་གྱི་སྟེང་ན་ཡོད་ཟེར། དེས་ན་དཔེ་ཆ་བ་རྣམས་ཕྱིར་འདུག་ཏུ་
འཇུག་རྒྱུ་རེད། ཁོང་ཚོ་བླ་རྒྱུད་པ་རྣམས་ཕྱིར་འདུག་རྒྱུ་དཀའ་བར་སྣང་། ཞེས་དང་། ལ་
ལ་ཚོས་བཤད་ན་རྒྱུགས་སྤྲོད་དགོས་ཟེར། རྒྱུགས་སྤྲོད་དགོས་ཚེ་ཁོང་ལོ་ཚོད་ནམ་ཚོད་
ཀྱིས་རྒྱུགས་འཕྲོད་རྒྱུ་མ་རེད། དེར་བརྟེན་དགོན་པ་གྲྭ་ཚང་འདིའི་ནང་ནས་མཐའ་རྔ་
འཆི་ཐུབ་རྒྱུ་མ་རེད་ཅེས་སེམས་མ་བདེ་བར་ཡོད་པ་ཡང་མང་། ལ་ལས་ཁོང་ཚོར་འདོན་
པ་འདོན་དགོས་ན་འདོན་རྒྱུ་ཡོད། རྒྱུགས་གང་སྤྲོད་དགོས་ན་འཕྲོད། ང་ཕྱིར་དགོན་པའི་
ནང་དུ་མི་འགྲོ་བར་སུ་འགྲོ་བསམ་མི་ཡང་ཡོད། སྤྱིར་ན་གྲྭ་བ་ལྔ་བཅུ་ཕྱིར་བསྡུ་ཆོག་པའི་
ཐག་བཅད་པ་རེད་ དེ་རྗེས་ཡར་བཤད་ནས་ཉི་ཤུ་ཐམ་པ་ཁ་སྣོན་བྱས་པ་རེད། སུང་ཧྲུའུ་
ཅི་ཡོང་བ་ལ། ཡང་དང་ཡང་དུ་བཤད་ནས་གྲྭ་བ་བརྒྱ་ཐམ་པའི་འགོར་འབུད་ཆོག་པའི་
ཚུལ་བྱས་ཡོད། དེའི་རྗེས་སུ་པཎ་ཆེན་རིན་པོ་ཆེ་ཕེབས་ཏེ། ཕྱོགས་ཐམས་ཅད་ལ་གྲོས་
མོལ་བསྡུར་གསུམ་བྱས་ནས། རེ བ་གོང་རོང་བོ་དགོན་ཆེན་སོགས་གྲྭ་བ་ཆེས་མང་བ་སྟེ།
གྲྭ་བ་ཉིས་བརྒྱ་འཚོགས་ཆོག་པའི་ཐག་བཅད་ཡོད་ལ། ལྷ་སའི་སེ་འབྲས་དགེ་གསུམ་
སོགས་སུ་ད་དུང་ཡང་ཚོགས་འཚོགས་མེད་ས་མང་བས། གྲྭ་བའི་གྲངས་ཀ་ཐག་གཅོད་
གསལ་བོ་མི་འདུག དེས་ན་གྲྭ་བ་ཉིས་བརྒྱ་ཡན་ཆད་ཐག་བཅད་ན། སྲིད་གཞུང་གི་ནང་
ན་ཡང་བསམ་འཆར་མི་མཐུན་པ་མང་བོ་ཡོད་པས། པཎ་ཆེན་རིན་པོ་ཆེས་གསུངས་ནས་
རང་དགོན་ལ་གྲྭ་བ་གཉིས་བརྒྱ་ཚོགས་ཆོག་པའི་ཐག་བཅད་པ་རེད། གྲྭ་བ་གཉིས་བརྒྱ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞུང་སོང་ཞེས་ཞུས་པ་ན། པཎ་ཆེན་རིན་པོ་ཆེས་ཡར་སྲིད་གཞུང་ལ། ཁྱེད་ཚོའི་ལས་བྱེད་པ་
ཡིན་ན་ལོ་ལྔ་བཅུ་ང་ལྔ་ལོན་ཚེ་ལས་གནས་ནས་ངལ་གསོ་བྱས་ཆོག བཟོ་ལས་བ་ཡང་དེ་
དང་མཚུངས་པར་ལས་གནས་ནས་ངལ་གསོ་བྱེད་ཆོག་པ་རེད། དེས་ན་ངེད་ཚོའི་གྲྭ་བ་
ཡིན་རུང་ལོ་ལྔ་བཅུ་ང་ལྔ་ལོན་ཚེ་ཐོན་སྐྱེད་རུ་ཁག་ནས་ངལ་གསོ་བྱས་ཏེ། ཕྱིར་རང་གི་
དགོན་པའི་ནང་དུ་སོང་ནས་བསྡད་ན་ཆོག་ད གོས། ཞེས་སྒྲུབ་བྱེད་ཀྱི་རིག་པ་དེ་བཀོལ་
ནས། ཕར་དེད་ན་གྲྭ་བ་ལོ་ལྔ་བཅུ་ཡན་ཆད་ཕྱིར་ཕེབས་ཐབས་བྱས་པ་རེད། དེ་ལྟར་བྱས་
ན་ང་བརྒྱད་ལོར་གྲྭ་བ་སྟོང་ཕྲག་བཞི་ཙམ་ཡོད། དེ་ཐམས་ཅད་དེ་རིང་ནངས་ཁ་ཕལ་ཆེར་
ལོ་ལྔ་བཅུར་འབུད་བཞིན་ཡོད། ལོ་ལྔ་བཅུ་ཅན་ཚང་མ་ཚད་བཟུང་མེད་པར་ཡོང་ན། གྲྭ་
བ་ཉིས་བརྒྱ་ཞེས་བཤད་ཡོད་པས། གྲྭ་བ་ལྔ་བརྒྱ་དྲུག་བརྒྱར་བུད་ན། ཟ་ཡིག་དང་ར ས་
ཡིག་གི་སྟེང་སོགས་ཆ་ཐམས་ཅད་ནས་བཀག་འགོག་ཡོད་རྒྱུ་རེད། མཇུག་མཐར་པཎ་
ཆེན་རིན་པོ་ཆེ་ཁོང་ནས་ལོ་ལྔ་བཅུ་ཡན་ཆད་ཚད་བཟུང་བའི་གྲྭ་བ་གཉིས་བརྒྱའི་ནང་
ན་མེད་རྒྱུ་བྱས་པ་རེད། ངེད་དཔོན་གཡོག་ཚོས་ནང་གྲོས་བྱས་པར། གྲྭ་བ་སུམ་བརྒྱ་འམ།
ཧ་ཅང་མང་ན་བཞི་བརྒྱ་ཡན་གནས་སྐབས་སུ་འཚོགས་ཉན་རྒྱུ་མ་རེད་བསམ་ཡོད།
མང་མི་ཉན་པའི རྒྱུ་མཚན་ནི་རྫོང་ཁུལ་ལ་སྐྲག ཁུལ་ཞིང་ཆེན་ལ་སྐྲག ཞིང་ཆེན་ཀྲུང་
དབྱང་ལ་སྐྲག་བཞིན་ཡོད་པ་རེད། ཁོང་ཚོས་བཤད་པར། གྲྭ་བ་མང་སོང་ན་སྤྱི་ཚོགས་
ཕྱིར་ནུར། ལོ་རྒྱུས་ཀྱི་འཁོར་ལོ་ཕྱིར་སྐོར་རྒྱུ་རེད་ཟེར། ངས་ཉེ་སྔོན་ཞིང་ཆེན་གྱི་ཚོགས་
འདུའི་སྟེང་ནས། ལོ་རྒྱུས་ཀྱི་འཁོར་ལོ་ཕྱིར་འཁོར་ན་ཁྱེད་ཚོ་དཔོན་པོ་རྣམས་ཀྱིས་
བསྐོར་བ་རེད། ངེད་ཚོ་བླ་རྒན་རྣམས་ཀྱིས་ཕྱིར་བསྐོར་ཐུབ་པ་མ་རེད། བླ་རྒན་ཚོས་ལོ་
རྒྱུས་ཀྱི་འཁོར་ལོ་ཕྱིར་བསྐོར་རྒྱུ་མ་ཟེར། རླངས་འཁོར་གྱི་འཁོར་ལོ་ཡང་ཕྱིར་འདེད་མི་
ཐུབ། ལོ་རྒྱུས་ཀྱི་འཁོར་ལོ་ཕྱིར་སྐོར་མཁན་ཁྱེད་ཚོ་མཐོ་ས་ན་ཡོད་པའི་དཔོན་པོ་ཚོ་རེད།
དཔེར་ན། མི་བཞིའི་ཚོགས་ཁག་ལྟ་བུས་ལོ་རྒྱུས་ཀྱི་འཁོར་ལོ་ཕྱིར་དེད་པ་རེད། ཅེས་དེ་
ལྟར་རྩོད་པ་བྱས་པ་ཡིན། ཁ་རྩོད་དེ་ལྟར་བྱས་ཀྱང་དོན་དངོས་སུ་གྲྭ་བ་ཧ་ཅང་མང་བོ་
R



བཀའ་སློབ་ཟིན་བྲིས་ཕྱོགས་བསྒྲིགས།
གནས་སྐབས་སུ་བསྡུ་རྒྱུ་ཅུང་ད ཀ འ་སེ་བ་ཞིག་རེད། སྟོད་ན་སེ་འབྲས་དགེ་གསུམ་ལ་
ཡང་དེ་འདྲ་མང་བོ་ཡོད་མི་ཆོག་པས། རང་ཅག་ཚོ་གཅིག་པུ་ལ་གྲྭ་བ་ལྔ་བརྒྱ་དྲུག་བརྒྱ་
ད གོས་ཟེར་ན། མ་མཐའ་ལོ་གཅིག་ད ང་གཉིས་ལ་ང ཀའ་སེ་བ་ཞི ག་རེ ད། འོན་ཀྱང་།
འདིར་གྲྭ་བ་ལོ་ལོན་ངེས་ངེས་ཕྱིར་རང་གི་ད གོན་པ་འདིའི་ནང་དུ་ཡོང་ནས་འཆི་དགོས་
སྙམ་པ་ཡོད་ན་མ་ཡོང་ཟེར་ཐབས་མེད། རྩ་བའི་ཆ་རྐྱེན་སྡོམ་ང མ་ཚིག་གཙང་མ་ཞིག་
དགོས། དཔེར་ན། རིག་གནས་གསར་བརྗེ་ལྟ་བུའི་སྐབས་སུ་ཨ་ཁུ་ཚོ་ལ་རྡུང་རྡེག་དང་།
སྐུ་འདྲ་བཅག་པ། དཔེ་ཆ་བསྲེག་པ་སོགས་ཅུང་ཙམ་རེ་བྱས་ཡོང་ཀྱང་དུས་སྟབས་ཀྱིས་
རེད། དེ་ཚོ་ལ་ཅུང་དགོངས་ཡངས་གཏོང་དགོས། འོན་ཀྱང་། སྡོམ་ངམ་ཚིག་ལ་དགོངས་
ཡངས་སུ་གཏོང་ཉན་རྒྱུ་མ་རེད། སྐབས་འདིར་ང་རང་ལ་བསམ་འཆར་ལྷག་པ་ཞིག་
བཤད་རྒྱུ་ཡོད་པ་ནི། ཁ་སང་དེ་རིང་ང་ཡར་ཡོང་ནས་ཉི་མ་མང་བོ་མ་རེད་དེ། ལྷ་སྡེ་ཤོག་
ཁ་བཞི་སོགས་རྒྱ་བོད་དམངས་ཚོགས་ནང་ན་ང་ལ་ཡར་བསམ་འཆར་བ ཤད་པ་དང་ཡི་
གེ་བྲིས་པ་ཡོད། དེ་རིང་ནངས་ཁ་ཚོགས་ལ་འགྲོ་བཞིན་པའི་ནང་ན་གྲྭ་བ་མི་གཙང་བ་
ཡོད། ཁོང་ཚོ་ལ་ས་དང་རྟགས། མི་དང་མིང་བ ཤད་རྒྱུ་ཡོད་ཟེར་མཁན་ཡོད། དེ་རིང་
ནངས་ཁ་ཨ་ཁུ་བྱས་ན་ཕན་ཁེ་མང་བས། ངས་བལྟས་ན་དེ་འདྲ་ཡང་ཡོད་ཤས་ཆེ། དཔེར་
ན། བིས་མདོ་ན་ཨ་ཁུ་ཞིག་ཡོད། ང་བརྒྱུ ད་ལོར་དམངས་གཙོ་བཅོས་སྒྱུར་སྐབས་ཁོས་
རྨོངས་དང་མི་བྱེད། ཁོ་གསར་བརྗེ་བ་བྱེད་རྒྱུ་ཞེས་གྲྭ་ལོག་བྱས་པ་རེད། རྗེས་སུ་དྲུག་ཅུ་རེ་
གཉིས་ལོར་ཆོས་སྒོ་ཕྱེས་པ་ན། ཨ་ཁུ་བྱས་ན་སྐྱིད་པོ་རེད་སྙམ་ནས་ཡར་ལོག་བྱས། བཟའ་
ཚང་དང་བྱིས་པ་རྣམས་བསྐྱུར་ནས་ད གོན་ནང་ལ་སོང་བ་རེ ང། རྗེས་སུ་རིག་གནས་
གསར་བརྗེ་ཐོན་པ་ན། རླུང་གཔ་ག་ཕྱོགས་མི་བཟང་འདུག་སྙམ་ནས་ཡང་མར་ལོག་བྱས་
ཏེ་སྔོན་ཐོན་པ་བྱས་པ་རེད། ན་ནིང་ཡང་ཡར་ལོག་བྱས་འདུག ཡར་འོ་ག་མར་ལོག་ཐེངས་
བཞི་རེད། རྗེས་སུ་བིས་མདོའི་མི་སེར་ནས་ཁོ་དགོན་པའི་ནང་དུ་འཇོག་མི་ཆོག་ཅེས་
བསམ་འཆར་བཤད་དེ་འདུག་ཏུ་མ་བཅུག གལ་སྲིང་དེ་འདྲ་ཡོད་ན་སྔོན་ཆད་ཀྱང་། འོ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མའི་རྒྱ་མཚོའི་ནང་ན་སྦལ་བ་ཁྲག་ཅན་ཟེར་བ་བཞིན། འོ་མའི་རྒྱ་མཚོའི་ནང་ལ་ཁྲག་གིས་
མ་སྦགས་ཤིག ངོ་མ་སྡོམ་དམ་ཚིག་མེད་པ་ཞིག་ཡིན་ན། རང་རང་ཚོས་སེམས་ནས་གསོལ་
བ་ཐོབས། སྨོན་ལམ་བཟང་བོ་རྒྱོབས་དང་གཅིག་ཡིན། གྲྭ་ཚང་གི་སྐུ་མ་རྫོབ་པར། རང་
བསམ་གྱིས་མ་ཕེབས་དང་བཟང་། རྗེས་སུ་ཡང་ད གོན་པ་འདིའི་ནང་དུ་ཕྱིར་ཞུགས་རྒྱུ་
མ་ཟེར། རྗེས་སུ་དགོན་པ་འདིའི་ནང་དུ་སུ་ཡོང་རུང་གོང་དུ་བཤད་པ་ལྟར་དགོན་པའི་དོ་
དམ་ཨུ་ཡོན་ལྷན་ཁང་གིས་ཐག་གཅོད་ད གོས། དོ་དམ་ཨུ་ཡོན་ལྷན་ཁང་གི་ཆོག་མཆན་ཐོབ་
པར། གྲྭ་བ་དེ་གཙང་མ་ཞིག་ཡིན་མིན་ཆ་རྐྱེན་གཙོ་བོ་ཡིན། གྲྭ་བ་གཙང་མ་ཞིག་མིན་ཚེ་
གང་ལྟར་དགོན་པ་འདིའི་ནང་དུ་ཡོང་མི་ཆོག ལ་ལ་ཚོས་བཤད་པ་ལ་ཡིད་ཆེས་མེད།
བསམ་ནག་བྱས་ནས་བཤད་པ་ཡང་ཡོད་རྒྱུ་རེད། དེ་ལ་ངེད་ཚོས་བརྟག་དཔྱད་ལེགས་
པོ་གཏོང་དགོས། སྲིད་གཞུང་དང་དམངས་ཚོགས་ཀྱང་སོང་ནས་རྩད་གཅོད་ཞིབ་འཇུག་
བྱེད་རྒྱུ་ཡིན། དེ་ལྟར་བྱས་ན་མི་ཤེས་པ་ཡོད་པ་མ་རེད། མི་མང་གི་མིག་རྣོ་བ་རེད། རྣ་བ་
རིང་བ་རེད། སེམས་གསལ་བ་རེད། སུས་ཀྱང་གསང་བ་བྱེད་མི་ཐུབ། དེའི་སྟབས་གནོང་
ཡོད་ན་མི་བདག་གཉིས་ཀར་མི་བཟང་བས། རང་ལྕགས་བརྒྱབ་ནས་མ་ཡོང་ན་བཟང་།
དེ་དོན་ཐམས་ཅད་ཀྱི་ཐུགས་ལ་ཟུངས། གྲྭ་ཚང་འདི་ཐུགས་མཐུན་ཁྲིམས་གཙང་ཡོང་རྒྱུ་
གཞི་མ་ཡིན། སེམས་ཅན་ཐམས་ཅད་ཀྱིས་འཆི་བའི་དུས་སུ་ཡང་དགོན་པ་བཀྲ་ཤིས་འཁྱིལ་
བ་མཁྱེན་ཞེས་གསོལ་བ་འདེབས་ཀྱིན་ཡོད་པས། དགོན་པའི་ནང་ན་དེ་འདྲའི་རྫུན་མ་
ཡོད་ན་སེམས་ཅན་དེ་ཚོ་ཡང་སྙིང་རེ་རྗེ། དེ་ཚོ་ཐམས་ཅད་ཀྱི་ཐུགས་ལ་ཟུངས།
བཞི་བ། ཉེས་བྱས་ལ་བཤགས་སྡོམ་དང་སློབ་གྲྭ་སོགས་ཀྱི་སྐོར།
གཞན་གོང་དུ་ཞུས་པ་བཞིན་སྤྱི་ཚོགས་ཀྱི་གཡོ་འགུལ་ཟེར་བ། དཔེར་ན། རླུང་རྒོད་
རེ་གཡུག་ན། ཅི་འདྲའི་བརྟན་པོ་བྱས་རུང་གོམ་པ་གང་དོ་རེ་འཁྱར་འགྲོ་བ་བཞིན་དུ་སྤྱི་
ཚོགས་ཀྱི་གཡོ་འགུལ་འདི་འདྲའི་ཆེན་པོ་བྱུང་ན། ཅུང་འཁྱར་འཁྱོར་ཡོད་རྒྱུ་རེད། སྐུ་
འདྲ་ཁ་ཁེར་རེ་བཅག་པའམ། ཆོས་ལུགས་ལ་ཚིག་ངན་ཨ་ཁ་མ་ ངན་པ ༽རེ་བཤད་པ་ཡོད་
62



བཀའ་སློབ་ཟིན་བྲིས་ཕྱོགས་བསྒྲིགས།
ཀྱང་། སྡོམ་དམ་ཚིག་གཙང་མའི་ངང་དགོན་པ་གྲྭ་ཚང་ལ་རེ་བ་བཟུང་ནས་བསྡད་པ་ཡིན་
ན། ཕྱིན་ཆད་དམ་བཅའ་དང་ཕྱིར་བཅོས་རེ་བྱས་ན་ཆོག རྒྱལ་ཁབ་ཡིན་ན་ཡང་ལྷོད་ཡངས་
ག ཏོང་རྒྱུ་ཡོད། གལ་སྲིད་སངས་རྒྱས་ཀྱི་བཅས་པ་དང་འགལ་ཕྱིན་ཆད་ཐམས་ཅད་གྲྭ་
བ་མི་ཉན་ན། ཕྱིར་བཅོས་དང་གསོ་སྦྱོང་བྱེད་དགོས་དོན་མེད་ལ། གསོ་རྒྱུ་དང་སྦྱོང་རྒྱུ་
གང་ཡང་མེད་འགྲོ། སྔར་བྱས་ཀྱི་ཉེས་པ་སྦྱོང་ཞིང་ཕྱིན་ཆད་ཀྱི་སྡོམ་པ་གསོས་ན་སངས་
རྒྱས་ཀྱི་དགོངས་པ་དང་མཐུན་པ་རེད། ལ་ལས་སྔོན་ཆད་དེ་འདྲ་བྱས་སོང་འདི་འདྲ་བྱས་
སོང་ཞེས་ཐུགས་ལ་ཧ་ཅང་མ་འཛིན། ཁོང་ཚོ་ལ་ཡང་ཁག་མེད་པའི་གནས་ཚུལ་བྱུང་ཡོད་
པ་རེད། རང་ཅག་ཚོ་སུ་ཡིན་རུང་འཐབ་རྩོད་དྲག་པོ་བྱས་ཏེ། ད་ཕྱིན་ཆད་ཁྱོད་ཀྱིས་མ་
ཎི་འདོན་ནམ་མི་འདོན་ཟེར་ཚེ། ངས་མ་ཎི་མི་འདོན། ད་ནས་བཟུང་ཆོས་ལ་དགག་པ་
རྒྱག་རྒྱུ་མི་ཟེར་ཐབས་མེད་བྱུང་བ་རེད། གལ་སྲིད་ཁ་འཕྲོ་འགོ་བ་ཞིག་གིས་ཁྱོད་ཀྱིས་སྐུ་
འདྲ་འདི་ཆོགས་ཟེར་ཚེ། ངས་མི་གཅོག་ཟེར་ན་རྡུང་རྡེག་དྲག་པོ་གཏོང་རྒྱུ་ཡིན་པས།
རྡུང་རྡེག་འཁུར་མི་ཐུབ་པ་ཞིག་ཡིན་ཕྱིན་ཁག་མེད་པ་རེད། ཉེས་དམིགས་རང་གི་སྟེང་
ན་ཡོད་པས། རང་གིས་འགྱོད་བ ཤགས་བྱེད་དགོས་པ་རེད། སྔོན་ཆད་ཀྱང་ས་སྐུ་བཅག་
ན་སངས་རྒྱས་ལ་ངན་སེམས་ཀྱིས་ཁྲག་ཕྱུང་བ་ཡིན་མིན་རྩོད་པ་བྱེད་རྒྱུ་ཡོད། ལ་ལ་ཚོས་
ཁྲག་མ་ཕྱུང་བ་ངས་མིག་གིས་མཐོང་ཞེས་རྩོད་པ་བྱེད་སྲོལ་ཡོད། །སྔོན་ཆད་ཤིས་ཚང་སྒར་
གསར་ན་ཨ་ལགས་རྭ་རྒྱ་ཚང་ཟེར་བའི་ཧ་ཅང་མཁས་པ་ཞིག་ཡོད། ཁོང་བླ་བྲང་ལ་ཧ་
ཅང་རྩིས་མཐོང་ཆེ་བས། ཁོང་གིས་རྒྱུན་དུ་བླ་བྲང་དགོན་པ་ཧ་ཅང་ཡག་པོ་ཡིན། བླ་
བྲང་ད གོན་པའི་དགེ་ཕྲུག་རྣམས་ཀྱི་ཁ་ན་ཡང་རྗེ་བཙུན་འཇམ་པའི་དབྱངས་བབས་
ཡོད། ཁྱོད་ཚོ་སུ་ཡིན་ན་རྩོད་པ་བྱས་ནས་ཐུབ་པ་མ་རེད་ཟེར་བ་ན། ཤིས་ཚང་སྒར་
གསར་གྱི་དཔེ་ཆ་བ་ཚོས་ཨ་ལགས་ཚང་བླ་བྲང་ལ་དགའ་ཆེ་བས་དེ་ལྟར་བཤད་པ་རེད་
མ་ག ཏོ གས་དེ་འདྲ་གང་ན་ཡོད་ཅེས་ཁས་མ་བླངས་པར། དཔེ་ཆ་བ་འགའ་ཨ་ལགས་
དང་བཅས་བླ་བྲང་ལ་ཡོང་བ་རེད། ཁོང་རྣམས་བླ་བྲང་དུ་འབྱོར་ནས། དགོན་པའི་མདུན་
63



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ངོས་ཀྱི་གུང་ཐང་ཟམ་ཁ་ནས་ཚུར་ཡོང་བ་ན། མི་ཕྲུག་འགས་འཁོར་ཁང་ནང་ན་ཚྭ་ཚྭ་
ཞིག་རྡོ་འབེན་ལ་བཞག་ནས། དེ་ལ་རྡོ་འཕེན་བཞིན་ཡོད་པ་མཐོང་། དེ་ནས་ཨ་ཁུ་ཞིག་
གིས་ཨ་ལགས་ཚང་ལ། ཨ་ལགས་ཚང་ཁྱེད་ཀྱིས་ལྟོས་ད ང་བླ་བྲང་གི་མི་ཕྲུག་ཚོ་བཟང་
ངམ། ཚྭ་ཚྭ་ལ་རྡོ་འཕེན་པ་མཐོང་ངམ་ཟེར་བར། ཨ་ལགས་ཚང་གིས་གྲྭ་བ་དེ་ལ་ཁྱོད་
སོང་ལ་དྲིས་ཤིག་ཅེས་པར། ཨ་ཁུ་སོང་ནས་མེ་ཕྲུག་ཚོ་ལ། ལྟས་ངན་ཚོ། ཁྱོད་ཚོས་ཚྭ་ཚྭ་
ལ་རྡོ་འཕེན་རུང་ངམ་ཟེར་བར། མི་ཕྲུག་ཞིག་གིས། ཨ་ཁུ། ལམ་འགྲོ་བ་ཡིན་ན་ལམ་དུ་
སོང་། ངེད་ཚོས་རུང་མི་རུང་བཤད་ཀྱི་མེད། ཕོག་མི་ཕོག་ལྟ་བཞིན་ཡོད་ཅེས་པར། ཨ་ཁུ་
ལ་ལན་བ ཤང་རྒྱུ་མེད་སོང་། དཔེ་དེ་བཞིན། རུང་མི་རུང་ཟེར་ན་སྐུ་འདྲ་བཅག་ན་མི་
རུང་བ་ཡིན་ཀྱང་། དུས་སྐབས་དེ་ལ་ཕོག་མི་ཕོག་ཡིན་པས། སྐུ་འདྲ་སོགས་མི་གཅོག་
ཐབས་མེད་རེད། གང་ལྟར་དགེ་འདུན་ཐུགས་མཐུན་ཁྲིམས་གཙང་ཤིན་ཏུ་གལ་ཆེ་བས་
ཐུགས་ལ་འཛིན་འཚལ། ངེད་ཚོ་སུ་ཡིན་ན། དགུང་ལོ་ལྔ་བཅུ་ཡན་ཆད་དགོན་པ་རང་གི་
གྲྭ་བ་གཙང་མ་ཞིག་ཡིན་ཕྱིན་ཕྱོགས་གང་ཐད་ནས་ཕྱིར་ཕེབས་ཐབས་བྱེད་རྒྱུ་ཐུགས་ལ་
ཟུངས།
དེའི་འཕྲོ་ནས་ཆུང་ཆུང་གསར་བ་ཚོ་རེད། ལོ་བཅོ་བརྒྱད་ལ་མ་བུད་པ་རྣམས་གནས་
སྐབས་སུ་གྲྭ་བ་མ་བྱེད། ད གོན་པའི་ནང་ནས་འདུག་མི་ཆོག དེའི་དོན་དག་ངེད་ཚོས་
ཡར་གོང་རིམ་ལ་མང་པོ་བཤད་ཀྱང་། ཅུང་དཀའ་མོ་ཞིག་རེད། རྒྱལ་ཁབ་ཀྱི་ཁྲིམས་དང་
མི་མཐུན་པར་འདུག རྒྱལ་ཁབ་ཀྱི་ཁྲིམས་འུ་ཚོས་ངེས་པར་དུ་སྲུང་དགོས། ཆོས་ཁྲིམས་
མ་བསྲུངས་ན་འུ་ཚོས་ཅི་ལྟར་བཤད་པ་བཞིན། རྒྱལ་ཁབ་ཀྱི་ཁྲིམས་མ་བསྲུངས་ན་རྒྱལ་
ཁབ་ཀྱིས་ཀྱང་འུ་ཚོ་ལ་དེ་ལྟར་བཤད་པ་རེད། རྒྱལ་ཁབ་ཀྱི་ཁྲིམས་བརྩི་དགོས་ཀྱང་། འུ་ཚོ་
ཆོས་ལུགས་པ་ལ་ཡང་ཕྱི་རབས་པ་རྒྱུད་འཛིན་ཞིག་དགོས་པ་རེད། དེའི་ཐད་ལ་པཎ་ཆེན་
རིན་པོ་ཆེ་དང་ངེད་དཔོན་གཡོག་ཚང་མས་གྲོས་བསྡུར་བྱས་པར། དགོན་པ་རང་གི་སློབ་
གྲྭ་ཞིག་བཙུགས་ནས། ལོ་བཅོ་བརྒྱད་ལ་མ་བུད་པའི་བྱིས་པ་རང་ཉིད་གྲྭ་བ་བྱེད་འདོད་
64



བཀའ་སློབ་ཟིན་བྲིས་ཕྱོགས་བསྒྲིགས།
པ་དང་། ཕ་མ་ཚོས་ཀྱང་གྲྭ་བ་བྱེད་དུ་འཇུག་འདོད་པ། གྲྭ་བ་བྱེད་རྒྱུའི་འཆར་གཞི་ཡོད་
པའི་བྱིས་པ་རྣམས་སློབ་གྲྭ་དེའི་ནང་དུ་སྡུད་ལེན་བྱས་ནས། གཙོ་བོ་ཡིག་དཀར་ནག་
དང་རིག་གནས་སློབ་དགོས། རྒྱ་ཡིག་དང་ཡིག་རིགས་གཞན་པ་ཡང་བསླབ་ན་ཆོག དེའི་
སྟེང་ལ་དེང་རབས་ཀྱི་རིག་གནས་ཚང་མ་སློབ་དགོས། དེ་མཚུངས་དགོན་པའི་སློབ་གྲྭ་
ཡིན་སྟབས་ཆོས་ལུགས་སློབ་དགོས། དེ་ལྟར་ཡོན་ཏན་ལེགས་པོ་བསླབས་ཏེ་ལོ་བཅོ་བརྒྱད་
ལ་བུད་ན་གྲྭ་བ་བྱས་ཆོག དེ་རྒྱལ་ཁབ་ཀྱི་ཁྲིམས་དང་ཡང་མི་མཐུན་པ་མེད་པས། ངེད་
ཚོས་ཇུས་འགོད་དེ་འདྲ་བ་འཐེན་རྒྱུ་ཡིན་ དེ་ལྟར་བྱས་ན་རང་ཅག་ཚོ་ལ་ཕྱི་རབས་བྲ་་རྒྱུན་
ཡང་ཡོད་པ་རེང། ཐབས་བཀོད་དེ་འདྲ་མ་བྱས་པར་ལོ་བཅོ་བརྒྱད་མན་གྲྭ་བ་བྱེད་རྒྱུ་ཞེས་
ཨུ་ཚུགས་བྱས་ནས་སུ་ཟིན་པ་མ་རེད། དོན་དེ་ཐུགས་ལ་ཟུངས།
ལྔ་བ། སྨོན་ལམ་གསར་འཚོགས་དང་འཚོ་བ་འཆད་ཉན་སོགས་ཀྱི་སྐོར།
ད་ལོའི་སྨོན་ལམ་ལ། ཉིན་ཉི་ཤུར་འཚོགས་རུང་མང་ཇ་སྐོལ་མི་ཡོད་པ་འདྲ། ངས་
གོང་དུ་ཞུས་པ་བཞིན་དངུལ་རྭ་ལྷ་སྡེས་བསྐོལ་ད གོས་ཟེར། ངས་དངུལ་རྭ་ལྷ་སྡེས་བསྐོལ་
མི་ཆོག་ཟེར་བ་མིན་ཏེ། ཁྱིམ་ཚང་རང་རང་གིས་ཁེར་འ གོ་བྱས་ན་འགྲིག་པ་ལས། ད་ལོ་
སྡེ་བ་འདིས་བསྐོལ་བ་ཡིན་ཟེར་ན་མི་འགྲིག དེའི་སྟབས་ས་ཆ་གཞན་གྱི་སྐོལ་མཁན་
ཚོ་ཡང་ཕར་བསྲེ་ཚུར་བསུ་བྱེད་དགོས། སྨོན་ལམ་ཉིན་བཅོ་ལྔ་ལ་འཚོགས་སམ་མི་འཚོགས།
རིན་པོ་ཆེ་དང་ངེད་དཔོན་གཡོག་རྣམས་ནས་གྲོས་ཁ་བྱས་པར། ཉིན་བཅོ་ལྔ་དུས་ཡུན་
ཅུང་རིང་སོང་བ་འདྲ། དེ་ཅི་ཡིན་ཟེར་ན། གཅིག་ན་གྲྭ་ཚང་རིན་པོ་ཆེ་བཞུགས་སའི་ཁང་
བ་མེད། ཚང་མ་ཕུག་སྡེ་འགབ་སྡེ། ཐང་ནག སྔོན་མཆོག གླས་དྲུག་སོགས་ནས་ཕེབས་
ཏེ་ཚོགས་ལ་འགྲོ་ད གོས། དེ་རིང་ན ངས་ཁ་གནམ་གཤིས་ཤིན་ཏུ་གྲང་ལྷགས་ཆེ་བས།
ཉིན་བཅོ་ལྔའི་རིང་ལ་ཕར་འགྲོ་ཚུལ་འགྲོ་བྱེད་དགོས་ན་གྲྭ་ཚང་ལ་ཡང་སྐུ་ཚེགས་ཆེན་
པོ་རེད། གཉིས་ན་ལོ་སར་ལ་ཡང་འདིར་ཕེབས་དགོས་པས། ལ་ལ་ཚོས་ལོ་སར་ལམ་ཁ་
ནས་བྱེད་དགོས་པའམ། ལ་ལ་འདིར་ཡོང་ན་འདུག་ས་ཡང་མེད་པར་ལོ་སར་དགོས་པ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
178
རེད། གསུམ་ན། ཉིན་བཅོ་ལྔའི་རིང་ལ་ཕོགས་ཉིན་རེར་སྒོར་གཅིག་ནས་གཉིས་རེ་ཕུལ་ན།
གྲྭ་བ་རེའི་ཕྱག་ཏུ་སྒོར་ཉི་ཤུ་སུམ་བཅུ་བབས་ཚེ། མིག་དམར་པོར་འགྱུར་མི་མང་བོ་ཡོད་
རྒྱུ་རེད། ཨ་ཁུ་ཚོས་ཡང་བཤུ་གཞོག་བྱེད་ཀྱིན་འདུག་ཅེས་བཤད་རྒྱུ་ཡོང་སྲིད་པ་རེད། འུ་
ཚོས་སྔ་འདང་ཕྱི་འདང་བརྒྱབ། སེམས་ཆུང་བྱས་ན་བཟང་། རྒྱལ་ཁབ་ཀྱི་འགྲིག་ལམ་
དང་མཐུན་ཞིང་སེམས་ཆུང་བྱེད་མི་ད གོས་ས་ལ་སེམས་ཆུང་མི་བྱེད། ད་ལོ་སྨོན་ལམ་
དང་བོ་ཡིན་ཞིང་། གོང་དུ་བཤད་པའི་གནས་ཚུལ་དེ་ཚོ་ལ་གཞིགས་ན། ཉིན་བཅུ་ཙམ་
ལ་འཚོགས་ན་ཨེ་འགྲིག་སྙམ། ཚེས་བརྒྱུད་ནས་མགོ་བཟུང་ན་བསམ་པ་ཡོད་དེ། ད་དུང་
ཐག་བཅད་པ་མིན། དགོན་པའི་དོ་དམ་ཨུ་ཡོན་ལྷན་ཁང་ཚུགས་རྒྱུ་རེད། ཨུ་ཡོན་ལྷན་
ཁང་དང་ཐམས་ཅད་པོས་གྲོས་བྱས་ནས་ཐག་བཅད་ན་ཆོག
དེའི་འཕྲོ་ནས་དགོན་པ་འདིའི་འཚོ་བའི་སྐོར་ནས། འཚོ་བའི་འབྱུང་ཁུངས་ལ་དཔར་
ཁང་ཞིག་འཛུགས་དགོས་བསམ་ཡོད། དེང་རབས་ཅན་གྱི་འཕྲུལ་ཆས་དཔར་ཁང་ཞིག་
བཙུགས་ནས། དཔེ་ཆ་དཀོན་མོ། རིག་གནས་ཀྱི་སྐོར། སྨན་ཡིག བླ་མ་རྣམ་པ་ཚོའི་གསུང་
འབུམ། གྲོང་བ་ཚོ་ཐམས་ཅད་ལ་ཕན་ཐོགས་ཆེད། མ་ཎི་འཁོར་ལོའི་ནང་དུ་འཇོག་རྒྱུའི་
མ་ཎིའི་གཟུངས་སོགས་དཔར་སྐྲུན་བྱེད་རྒྱུ་མང་བོ་ཡོད། དེས་ན་བཟོ་གྲྭ་ལ་བཟོ་འཁོར་
འཕྲུལ་ཆས་ཉོ་རྒྱུའི་བཀོད་པ་བཞག་ཡོད། ལོ་རྗེས་མ་ནས་ཀོ་བའི་བཟོ་གྲྭ་ཕྱི་ལོགས་སུ་
སྤར་ན་དེའི་ཤུལ་ནས་དཔར་ཁང་འཛུགས་དགོན་བསམ་ཡོད། བར་འདི་ནས་ཅུང་ཆང་འདུག ༽
ཆོས་འཆད་ཉན་བསླབ་པ་སློབ་གཉེར་གྱི་འགོ་ཞིག་ཚུགས། དགེ་འདུན་ཐུགས་མཐུན་
ཁྲིམས་གཙང་། བསོད་ནམས་ཀྱི་ཞིང་ས་བླ་ན་མེད་པ་ཞིག་ཡོང་ཐབས་ནི་ངེད་དཔོན་གཡོག་
ཚང་མའི་རེ་བ་རེད། དེས་ན་གྲྭ་བགྲེས་གཞོན་ཚང་མ་ཐུགས་མཐུན་ཁྲིམས་གཙང་གི་
སྟེང་ནས། རྒྱལ་ཁབ་ཀྱི་ཁྲིམས་དང་མ་འགལ་བ་ཞིག་བྱེད་རྒྱུ་དེ་ནི་རང་དོན་ཁོ་ན་ཙམ་མ་
རེད། སངས་རྒྱས་ཀྱི་བསྟན་དོན་དགོན་པ་གྲྭ་ཚང་འདིའི་སྐུ་དོན་ཡིན་པ་ཐུགས་ལ་ཟུངས།
གཞན་གྲྭ་ཁ་གྲོང་ཆོག་བྱས། མོ་བཏབ་རྫུན་བཤད། མགོ་གཡོག་དེ་འདྲ་བྱས་ན་མི་བཟང་།
66



བཀའ་སློབ་ཟིན་བྲིས་ཕྱོགས་བསྒྲིགས།
རྗེས་སུ་གྲྭ་ཚང་རང་གིས་རང་ཁ་རང་གསོ་ཅུང་ཐུབ་ཚེ་གྲྭ་ཁ་གྲོང་མཆོག་མ་བྱས་ན་བཟང་།
ངེས་ངེས་མཐའ་ཁ་ཐག་ཉེའི་དམངས་ཚོགས་ལ་འདོན་མི་རེ་དགོས་ན། གྲྭ་ཚང་གཞུང་གིས་
མངགས་པ་འམ། འདོན་དུ་སོང་ན་ཡང་འབུལ་བ་གཞུང་ལ་ཕུལ་ན་བཟང་། དེ་མ་གཏོགས་
གྲོང་ཆོག་ལ་སོང་ན་མགོ་གཡོག་རྒྱུ་ཡང་དྲན་པ་རེད། ཉེ་སྔོན་ཙ་ཡུས་འབོ་ར་སོགས་སུ་ལ་
ལས་བཤད་ན། ཀུན་རིག་གི་བདག་འཇུག་ཞིག་བཏོན་ན་སྒོར་མོ་བརྒྱད། ཁྲུས་ཆོག་ཞིག་
བསྐུར་ན་སྒོར་མོ་ལྔ་ཡིན། དྲུག་ཅུ་བ་ཞིག་བཏོན་ན་སྒོར་མོ་གཅིག་ཡིན་ཞེས་རིན་གོང་
གཅོད་བཞིན་ཡོད་ཟེར། ལྷག་པར་དུ་མོ་འདེབས་པ། མགོ་གཡོག་པ། རྫུན་བཤད་པ་དེ་
འདྲ་བྱས་ན་མི་བཟང་། དེ་རིང་ནངས་ཁ་ངེད་ཚོས་གོ་བ་ཡིན་ན་འདྲེ་བརྒྱ་བདའ་ཟེར་བ་
ཡོད། དེ་ཅི་རེད་ཟེར་ན་ཁོས་འདྲེ་བརྒྱ་ཐམ་པ་བདའ་སོང་ཞེས་བཤད་པ་རེད་ཟེར། དཔེར་
ན་དེ་འདྲ་བ་རེད། འདྲེ་མ་རིག་ན་རིག་ཁུལ། ལྷ་མཐོང་འདྲེ་མཐོང་ནི་སྔོན་ནས་དགོན་
པ་གྲྭ་ཚང་དུ་མི་ཆོག་པ་ཞིག་ཡིན།
མཇུག་གི་གཏམ།
མདོར་བསྡུས་ན། གྲྭ་ཚང་འདིའི་ནང་གི་གྲྭ་བ་ཞིག་ཡིན་ཚེ། སྐལ་ལྡན་དང་བ་འདྲེན་
པའི་དམིགས་རྐྱེན་དུ་འགྲོ་བ། འབྱོར་ལྡན་བསོད་ནམས་གསོག་པའི་ཞིང་ས་རུ་འགྲོ་བ་ཞིག་
བྱེད་དགོས། འུ་དཔོན་གཡོག་ཚང་མ་བླ་མ་གཅིག་གི་སློབ་མ། དཀྱིལ་འཁོར་གཅིག་གི་ལྷ་
ཚོགས། དགོན་པ་གྲྭ་ཚང་འདིའི་ནང་དུ་སྔོན་བསགས་ཀྱི་ལས་དབང་གིས་ལྷན་གཅིག་ཏུ་
སྐྱེས་པ་རེད། མ་འོངས་པར་ཡང་ལྷན་གཅིག་ཏུ་འཚང་རྒྱ་བའི་སྨོན་ལམ་འདེབས་དགོས།
དེས་ན་དགོན་པ་འདིའི་སྤྱི་དོན་བྱ་བ་ཅི་ཡོད་ན། ཐམས་ཅད་པོ་བླ་མ་གཅིག་གི་སློབ་མ་
དཀྱིལ་འཁོར་གཅིག་གི་ལྷ་ཚོགས། འཇིག་རྟེན་པ་ཡིན་ན་སྤུན་དང་སྤུན་ཟླ་བཞིན་དུ་གཅིག་
གིས་གཅིག་ལ་བརྩིས་བརྩི་སྒོ་བཞག་ནས། ཐུགས་མཐུན་ཁྲིམས་གཙང་གི་སྒོ་ནས་དགོན་
པ་དང་བསྟན་པ་རིན་པོ་ཆེ་ཡར་རྒྱས་ཡར་དར་དུ་འགྲོ་ཐབས་ཐུགས་ལ་ཟུངས།
67



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །གྲྭ་བ་ཕྱིར་སྡུད་ལེན་བྱས་ཚུལ་སོགས་ཀྱི་
བཀའ་སློབ་བཞུགས་སོ། །
དགུང་ལོ་ལྔ་བཅུ་མན་གྲྭ་བ་ཉིས་བརྒྱ་མ་གཏོགས་སྲིད་གཞུང་གིས་ཐག་བཅད་མེད།
དེའི་སྟབས་ཚང་མ་སྡུད་ལེན་བྱེད་མ་ཐུབ། གྲྭ་ཚང་སོ་སོ་ན་དེ་རིང་ནངས་ཁ་གྲྭ་རྒྱུན་ངེས་
ངེས་ཉུང་ཉུང་རེད། འདོན་ང་་རེ་གསུང་ན་ཡང་དཀའ་ལས་ཡོད། དེའི་སྟབས། སྤྱི་ལོ་གཅིག་
ད གུ་དྲུག་ཅུ་རེ་གཉིས་པ་ན་ཆད་དུ་གྲྭ་བ་བྱས་པ་ཚང་མ་སྡུད་ལེན་བྱས་ཡོད། དེའི་ནང་ན་
ལ་ལ་ཚོ་རིག་གནས་དང་སྨན་ལ་བཟང་། ལ་ལ་ཚོས་བཟོ་གྲྭ་དང་འཕྲུལ་འཁོར་ཤེས་པ།
ཡང་ན་གཉོམ་ཆུང་ཚུལ་མཐུན་གྲྭ་ཚང་ལ་ཕན་ཐོག་གི་བསམ་པ་རྣམས་སྔོན་མ་བྱས་ནས་
སྡུད་ལེན་བྱས་པའི་ཚུལ་ཡིན། ཡིན་ན་ཡང་ད་དུང་འདིའི་གྲལ་དུ་མ་ཚུད་པ་ལོ་ལྔ་བཅུ་
མན་ཆད་ཀྱི་གྲྭ་བ། སྔོན་ཆད་དགོན་པ་འདིའི་ནང་གི་ཡིན་པ་ཉི་ཤུ་སུམ་བཅུ་ལྷག་ཡོད། དེ་
ཚོ་ཕྱིར་གྲྭ་ཚང་འདིའི་ནང་དུ་ཕེབས་ད གོས་པ་རེད། ད་ཐེངས་ཞུགས་མ་ཐུབ་ཀྱང་ཁྱེད་
ང པོན་གཡོག་རྣམས་ཀྱི་ཐུགས་བདེ་མོ་བྱོས་དང་། ལོ་རྗེས་མ་རྣམས་སུ་ལོ་རེ་བཞིན་གྲྭ་བ་
ལོ་ལྔ་བཅུར་འབུད་མི་ཡོད་པས། དེ་ཚོའི་ཤུལ་དུ་བཞག་ཆོག དེ་མཚུངས་སུ་ད་དུང་ཡང་
མིང་ཐོ་ལྷག་མ་འ གའ་བཞག་ཡོད། ལོ་རེ་བཞིན་དུ་གསར་ཞུགས་རེ་མེད་ན་འཆད་ཉན་
བ ཐང་སྒྲུབ་ཀྱི་བྱ་བ། འཛིན་གྲྭ་རིམ་པ་་བཞིན་ཡར་འབུད་ཐབས་མེད། ཁྱེད་ཚོའི་མིང་
ཡིག་བྲིས་ནས་བཞག་ཡོད། ནམ་གོ་སྐབས་ལྡན་ན་ཁྱེ ད་དཔོན་གཡོག་ལ་བརྡ་གཏོང་། དེ་
དུས་ཕྱིར་ཕེབས་ཆོག་པ་ཡིན། ཁྱེད་དཔོན་གཡོག་རྣམས་ད་ཐེངས་ཞུགས་མ་ཐུབ་པ་ཡང་
པར་དེད་ན་གྲྭ་ཚང་འདི་ལ་ཕྱི་རབས་པ་ཆུང་ཆུང་རེ་འཇོག་དགོས་པའི་སྟབས་ཀྱིས་རེད།
h8



བཀའ་སློབ་ཟིན་བྲིས་ཕྱོགས་བསྒྲིགས།
དེས་ན་ཁྱེད་དཔོན་གཡོག་ད་ཐེངས་ཅུང་ཕྱིར་ནུར་བྱས་ཀྱང་བཟོད་སྒོམ་གནང་བས། གྲྭ་
ཚང་ལ་གྲྭ་བ་སྔ་གཞུག་བཀོད་སྒྲིག་གི་སྟེང་ནས་ཕན་ཆེན་པོ་བཏགས་སོང་བས་ཐུགས་རྗེ་
ཆེ་ཞུ་བ་ཡིན། །
དེའི་འཕྲོ་ནས་གསར་ཞུགས་པ་རྣམས་མང་ཆེ་བ་ད་ཐེངས་ཞུགས་མ་ཐུབ། དེ་ཚོ་ཡང་
གོང་དུ་ཞུས་པ་བཞིན་སྤྲིན་དཀར་པོ་ཐོད་དུ་བཟུང་། ས་ནག་པོ་འདོམ་དུ་འཇལ་ནས་གྲྭ་
ཚང་འདིར་ཡོང་དོན་ནི། བསླབ་པ་སློབ་གཉེར་གནང་འདོད་པ་དང་། ཐར་བ་དོན་གཉེར་
བྱེད་མི་ཏག་ཏག་རེད། དེས་ན་ཁྱེད་དཔོན་གཡོག་རྣམས་གྲྭ་ཚང་ནང་དུ་ཕེབས་མི་ཆོག་
ཟེར་བ་ལ་ངེད་ཚོ་ཡིན་རུང་སེམས་ན་སྡུག་བསྔལ་ཆེན་པོ་ཡོད། འོན་ཀྱང་། རྒྱལ་ཁབ་ཀྱི་
འགྲིག་ལམ་ཡིན་པས། གནས་སྐབས་སུ་ཚོགས་ལ་ཞུགས་མི་ཐུབ། ཡིན་ན་ཡང་ཁྱེད་ཚོའི་
མཚན་ཐོ་བྲིས་ནས་བཞག་ཡོད། རང་ར ང་ཚོ་ཁ་ཞེ་གཉིས་མེད་ཀྱིས་དགོན་པ་གྲྭ་ཚང་
འདིའི་གྲལ་དུ་ཞུགས་ནས་སློབ་གཉེར་གནང་། ཐར་བ་དོན་གཉེར་བྱེད་པའི་བསམ་པ་
རྣམ་དག་ཡོད་ན། དུས་ཡུན་མི་རིང་བར་ཞུགས་ཐུབ་རྒྱུ་རེད། འདིར་ཆུང་ཆུང་ལོ་བརྒྱད་
དགུ་བཅུ་ཁ་ཅན་མང་བོ་དགོན་ནང་ན་བཟུང་ཡོད། དེ་ཚོ་སུས་བཟུང་ཡོད་ན་རྒྱལ་ཁབ་
ཀྱི་ཁྲིམས་དང་འགལ་ཞིང་དགོན་པའི་ཆོས་ཁྲིམས་དང་ཡང་འགལ་བ་ཡིན་པས། ངེས་
པར་དུ་ཕྱིར་སྐྱོལ་ལ་སློབ་གྲྭར་ཞོགས། ངས་ཉེ་སྔོན་ཞུས་པ་ལྟར་ཡིན། རྗེས་སུ་དགོན་པ་
གྲྭ་ཚང་འདིའི་ནང་དུ་ཞུགས་རྒྱུ་ཞིག་ཡིན་ན་ཡོན་ཏན་གྱི་ཆ་ནས་ཀྱང་རྒྱུགས་ལེན་དགོས།
ཡི་གེ་དཀར་ནག་གང་གི་སྟེང་ནས་མ་མཐའ་ཡང་ཆུང་འབྲིང་སློབ་གྲྭ་ཞིག་གི་ཆུ་ཚད་དགོས།
དེས་ན་རང་རང་ཚོས་ངོ་མས་བྱིས་པ་ཆུང་ཆུང་ཚོ་གྲྭ་བ་བྱེད་བསམ་པ་ཡིན་ན། སློབ་གྲྭའི་
ནང་དུ་ཞོགས་ལ་ཡོན་ཏན་ཡོད་པ་བྱོས་དང་རྗེས་སུ་གྲྭ་སར་འཇོག་ཐུབ་རྒྱུ་རེད།
དེའི་འཕྲོ་ནས་གསར་ཞུགས་རྣམ་པ་རེད། ཁྱེད་ཚོའི་མཚན་ཐོ་བྲིས་ཡོད། ཁྱེད་ཚོ་ཕྱོགས་
གང་དུ་སོང་རུང་རྗེས་སུ་དགོན་པ་གྲྭ་ཚང་འདིའི་ནང་དུ་གྲྭ་རྒྱུན་བསྡུ་དུས་ཁྱེད་ཚོ་ཡོད།
གནས་སྐབས་སུ་ལོ་གཅིག་འགོར་ལས་ཡང་ཆེ། ལོ་གཅིག་མི་འགོར་ལས་ཀྱང་ཆེ། དེའི་
69



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བར་དུ་ཚོགས་ལ་མ་ཕེབས། རང་གི་ས་ཆར་སོང་ལ་གནས་སྐབས་དུ་སྡོད་དང་དུས་དང་
སྟབས་ཀ་ལྡན་ཉིན་ཕྱིར་ཕེབས་ནས་དགོན་པ་འདིའི་གྲྭ་བ་བྱེད་ཆོག
དེའི་འཕྲོ་ནས་ཁང་བའི་དོན་དག་རེད། གཅིག་ན་ང གོན་པ་འདིའི་གྲྭ་བ་ཡིན། གཉིས་
ན་སྡོམ་དམ་ཚིག་གཙང་མ་ཡོད་པ་ཞིག་ཡིན། གསུམ་ན་གྲྭ་ཚང་འདིའི་ནང་ཕྱིར་ཕེབས་
ནས་བཞུགས་རྒྱུ་ཟེར་མི་ཞིག་ཡིན་ཚེ་ཉེ་སྔོན་བཤད་པ་ལྟར་ཁང་ས་སྟེར་རྒྱུ་ཡིན། ལོ་ལྔ་
བཅུ་ཡན་ཆད་མན་ཆད་གང་ཡིན་ན་སྤྱི་ལོ་གཅིག་དགུ་དྲུག་ཅུ་རེ་གཉིས་སྔོན་དུ་ཚོགས་
ལ་ཞུགས་པ་ཚང་མ་ལ་ཁང་ས་ཡོད། ད་ཐེངས་ཞུགས་མ་ཐུབ་པའི་གྲྭ་བ་རྣམས་ལ་ཡང་
ཁང་ས་སྟེར། ཁང་བ་ཕུབ་ན་ཆོག སྟེར་བའི་རྒྱུ་མཚན་ནི་ཁྱེད་རྣམ་པ་གྲྭ་ཚང་འདིའི་གྲལ་
གྱི་གྲྭ་བ་ཡིན་ལ། གནས་སྐབས་སུ་རྒྱལ་ཁབ་ཀྱི་འགྲིག་ལམ་གྱི་སྟབས་ཀྱིས་ཚོགས་ལ་
ཞུགས་མ་ཆོག་ཀྱང་། ལོ་ལྔ་བཅུར་བུད་ཚེ་ཕྱིར་ཕེབས་ཆོག་པ་དང་། དེའི་བར་དུ་ཡང་ངེད་
ཚོས་ཐབས་སྣ་ཚོགས་ཀྱིས་ཕྱིར་ཞུགས་ཐབས་བྱེད།
དེའི་འཕྲོ་ནས་གྲྭ་བ་ཆུང་ཆུང་ད་ཐེངས་ཚོགས་ལ་ཕེབས་ཆོག་པའི་ཆོག་མཆན་མ་
ཐོབ་པ་རྣམས་ལ་ཡུལ་མི་ཚོས་ཁང་བ་ཕུབ་རྒྱུ་ཟེར་ན་གནས་སྐབས་སུ་མ་ཕུབ། རྗེས་སུ་
དངོས་སུ་ཚོགས་ལ་ཞུགས་ན་ཁང་ས་སྟེར། གཞན་ཁང་བའི་སྟེང་ན་གནད་དོན་ཞིག་ཡོད་
པ་ནི། ལ་ལ་ཚོས་དགེ་རྒན་དང་དགེ་ཕྲུག་གཉིས་ལྷན་དུ་བསྡད་ཡོད་ཀྱང་། དགེ་རྒན་ལ་
ཁང་ས་དགོས། དགེ་ཕྲུག་ལ་ཡང་ཁང་ས་དགོས་ཟེར། ཁང་བ་གཉིས་དགོས་པའི་རྒྱུ་མཚན་
ཅི་ཡིན། ལ་ལ་ཚོས་ཁང་བ་ལྷག་མ་རེ་ཕུབ་ནས། རང་ཡུལ་གྱི་ཕ་མ་ལོ་ལོན་ཚོ་ཡོང་སྟེ་སྐོར་
ཕྱག་བྱེད་རྒྱུ་དང་། རང་གི་བཟང་ས་འཇིག་རྟེན་གྲོང་བ་ཚོ་ལ་གཡར་རྒྱུ་ཟེར་ན་རྩ་བ་ནས་
མི་ཆོག དགོན་པ་འདི་གཙང་མ་ཞིག་ཡོང་ཆེད། སྔོན་ཆད་ཀྱང་མི་ཡན་གྲྭ་ཡན་འདུག་མི་
ཆོག་ཅེས་པའི་འགྲིག་ལམ་ཡོད། དེའི་སྟབས་རང་གི་ཡུལ་མི་ཕ་མ་རྒད་པོ་རྒན་མོ་ལ་གྲྭ་ཚང་
གི་ནང་ནས་ཁང་བ་མ་ཕུབ། ལ་ལ་ཚོས་ཁང་བ་ཕུབ་ནས་གཞན་ལ་ཁང་གླ་ལེན་བསམ་པ་
ཡང་ཡོད། དེ་འདྲ་བྱེད་གཏན་ནས་མི་ཆོག གཞན་གྲྭ་ཚང་རང་གི་གྲྭ་བ་ཡིན་པ། རྒྱུ་རྫས་
70



བཀའ་སློབ་ཟིན་བྲིས་ཕྱོགས་བསྒྲིགས།
ནོམ་གསུམ་གྱི་སྟེང་ནས་མེད་པོ་ཡིན་པ། རང་གིས་ཁང་བ་ཕུབ་བསམ་ན་ཕུབ་བྱེད་ཀྱི་རྒྱུ་
ནོམ་མེད་པ། རང་ལ་ཁ་གཡོག་ལག་གཡོག་གི་མི་ཕྲུག་ཅིག་ཀྱང་མི་རྙེད་པའི་གྲྭ་བ་ལོ་ལོན།
ཕྱིར་གྲྭ་ཚང་འདིའི་ནང་དུ་ཡོང་ནས་ཤི་ན་བསམ་པའི་གྲྭ་བ་རྒན་པ་འགའ་ཡོད། དེའི་སྐོར་
གྲྭ་ཚང་གང་ཡིན་ན་གྲྭ་ཚང་རང་གི་གཞུང་ནས་བླ་རྒན་དེ་ཚོ་ལ་གཟིགས་སྐྱོང་གནོངས།
གལ་སྲིད་གྲྭ་ཚང་རང་རང་ལ་ནུས་པ་མེད་ན་དོ་དམ་ཁང་ལ་ཤོད་དང་ངེད་ཚོ་དགོན་པ་
གཞུང་ནས་ཁོང་ཚོའི་འཚོ་བའི་སྟེང་ཡིན་ན་འདྲ། ཁོང་ཚོ་སྐྱོར་གཉོར་བྱེད་མི་བཅས་ལ
གཟིགས་སྐྱོང་བྱེད་དགོས། བླ་རྒན་གྲྭ་རྒན་དེ་ཚོ་དགོན་པ་རང་གི་གྲྭ་བ་རེད། ཤི་ན་གསོན་
ན་དགོན་པ་འདི་མིན་རེ་ས་མེད་པས། རང་ཅག་གིས་གྲྭ་བ་རྒན་པ་ཚོ་ལ་ཁྲེལ་མེད་བྱེད་
ཚུལ་མེད། གྲྭ་ཚང་གཞུང་གིས་བདག་དོ་དམ་བྱེད་དགོས།
དོན་ཚན་གཞན་པ་དེ་རིང་ཡང་བསྐྱར་ཕྲན་ཚེགས་ཤིག་ཞུ་རྒྱུ་ཡོད་པ་ནི། བླ་མ་ལས་
སྣེ་ལ་བརྩི་བཀུར། དོ་དམ་ཁང་གིས་བྱ་བ་དང་ལས་དོན་ཅི་ཞིག་བཤད་ན། ཁ་ལེན་རྒྱུ་ཚིག་
བརྩི་རྒྱུ་ཧ་ཅང་གལ་ཆེན་པོ་རེད། མིས་མི་བརྩིས་ན་བླ་མ་དང་དཔོན་པོ། ཤིང་གིས་ཤིང་
བཀྱག་ན་ལྷ་ཁང་དང་གསེར་ཁང་ཟེར་བ་བཞིན་གཅིག་གིས་གཅིག་མ་བརྩིས་ན་བླ་མ་
དཔོན་པོ་ཡང་མེད་ལ། ཤིང་གིས་ཤིང་མ་བཀྱག་ན་ལྷ་ཁང་གསེར་ཁང་ཡང་ཡོད་པ་མ་རེད།
དེས་ན་དགོན་པ་གྲྭ་ཚང་ཟེར་བ་ཡང་སྤྱི་མིང་ཞིག་སྟེ། བླ་མ་གྲྭ་ཚང་གིས་བླ་མ་ལས་སྣེ་ལ་
བརྩི་བཀུར་བྱས་ན་གྲྭ་ཚང་ཡག་པོ་ཞིག་འབྱུང་བ་རེད། འགྲིག་ལམ་མ་བརྩི་ན་དགེ་འདུན་
ཐུགས་མཐུན་ཡོང་རྒྱུ་མེད། ཉེ་སྔོན་ངོ་སྟོན་བྱེད་དུས་ཁག་ཐེག་གསུམ་དང་བདེན་རྟགས་
གཅིག་གི་ནང་ན། ཁོ་གཞན་དབང་གིས་གྲྭ་བ་བྱས་པ་མིན། རང་བསམ་རང་མོས་ཀྱིས་གྲྭ་
བ་བྱས་པ་ཡིན། རྒྱལ་ཁབ་ཀྱི་ཁྲིམས་དང་དགོན་པའི་འགྲིག་ལམ་ཀུན་སྤྱོད། ཆོས་ཀྱི་བྱ་བ་
ཕྱག་ལེན་ཅི་ཡོད་ལ་བརྩིས་བཀུར་བྱེད། གལ་སྲིད་མ་བརྩིས་ན་རང་ངོས་ནས་དགོན་པ་
འདིའི་ནང་ནས་ཕྱིར་འབུད་རྒྱུ་ཁག་ཐེག་བྱས་པ་རེད། དེས་ན་ཆབ་སྲིད་ཀྱི་སྟེང་ནས་རྒྱལ་
ཁབ་ཀྱི་ཁྲིམས་ལ་འགལ་ནས་བཙོན་ཁང་དུ་བཅུག་ན་གྲྭ་ཚང་གི་ནང་ནས་ཕུད་པ་ཡིན།
기



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དཔེར་ན། མི་བསད་པ་དང་གསར་བརྗེ་ངོ་ལོག་གི་བྱ་བ་བྱས་ན་རང་ཤུགས་ཀྱིས་ཕྱིར་འབུད་
དགོས། དེ་ལས་གཞན་རང་གིས་ཀྱང་འགྲིག་ཁྲིམས་བསྲུང་། རྒྱལ་ཁབ་ཀྱིས་ཀྱང་མགོར་ཞྭ་
གཞན་མ་བསྐོན་པར་ཁྲིམས་ནས་ཕྱིར་ཐོན་ཏེ་བསྡད་ན། ལོ་གསུམ་ལ་ལྟ་རྟོག་བྱས་ནས་
རྗེས་སུ་རྒྱལ་ཁབ་ཀྱི་ཁྲིམས་དང་མི་འགལ་ཟེར་བ་ཡོད་ན་ཕྱིར་དགོན་པའི་ནང་དུ་ཞུགས་
ཆོག ཆོས་ཁྲིམས་ཀྱི་སྟེང་ནས། ལ་ལ་ཚོས་དེ་རིང་ནངས་ཁ་ཁྲིམས་ཆད་པ་མི་འཁུར། དགེ་
བསྐོས་ཞལ་ངོ་གང་གིས་བ ཤད་ན་ཡང་ཁ་མི་ལེན་ཚིག་མི་བརྩི་བ་ཡོད་པ་རེད། ཕྱིན་ཆད་
ཀྱང་དེ་འདྲ་རེ་འགའ་འབྱུང་བ་ཡིན་པས། དེ་ཚོ་ལ་དེ་རིང་འགྲིག་ཁྲིམས་ཤིག་གཏན་འཁེལ་
བྱེད་རྒྱུ་ཡིན། རང་གི་བླ་མ་ལས་སྣེ་ལ་ཁ་ལན་ངོ་ལན་བྱས། གྲྭ་ཚང་གི་འགྲིག་ལམ་ཅི་ཡོད་
མི་འཁུར་བར་གཏོར་བཤིག་བྱས་ཤིང་ཁ་མི་ལེན་ཚིག་མི་བརྩི་བ་ཡོད་ན། ཉེས་སྐྱོན་ངོས་
འཛིན་གྱི་ཡི་གེ་སྟེ། བླ་མ་ལས་སྣེའི་ཁ་མ་བླངས་ཚིག་མ་བརྩིས་ཞེས་ཡི་གེ་བྲིས་ཏེ་གཞུང་
གི་ཡིག་བཞག་གི་ནང་དུ་འཇོག་རྒྱུ། ད་དུང་ཡང་ཐེངས་འགའ་ལ་དེ་ལྟར་བྱས་ཚེ་གུ་ཚང
གི་ནང་ནས་འཕུད་རྒྱུ། གྲྭ་ཚང་ལ་བཟང་བོའི་རྐང་དགོས་པ་ལས་ངན་པའི་བོངས་མི་དགོས།
ངེད་ཚོ་ལ་འགྲིག་ལམ་དེ་འདྲ་ཞིག་མེད་ན་དགོན་པ་གྲྭ་ཚང་ཞིག་ལ་ཐུགས་མཐུན་ཁྲིམས་
གཙང་དང་ཆོས་འཆད་ཉན་བསླབ་པ་སློབ་གཉེར་ཞིག་ཡོང་ཐབས་མེད།
བླ་མ་ལས་སྣེ་ཡིན་ན་ཡང་ལས་རྒྱུ་འབྲས། སྒྲ་དྲང་ཚིག་ཧ་ཅང་གལ་ཆེ། སྔོན་ཆད་
ཀྱི་སྤྱི་ཚོགས་རྙིང་བའི་ལམ་སྲོལ། བཀས་བཀོད་རྒྱུད་འཛིན་གྱི་བྱེད་ལུགས་གཏན་ནས་
གནང་མི་ཆོག བཀས་བཀོད་རྒྱུད་འཛིན་གྱི་བྱེད་ལུགས་བྱས་ན་རྒྱལ་ཁབ་ཀྱི་ཁྲིམས་དང་
འགལ་ཞིང་གྲྭ་ཚང་ལ་ཞབས་འདྲེན་བྱས་པ་རེད། ཆུང་ཆུང་ཚོས་ཁ་མི་ལེན་ཚིག་མི་བརྩི་
ན་རང་རང་ཚོའི་དགེ་རྒན་དང་གྲྭ་བ་རེ་ཡོད་པས། དེ་ཚོ་ཐམས་ཅད་ཀྱིས་ཁག་ཁུར་ནས་
ཁ་བརྡ་སློབ་ག སོ་གཏོང་བ་ལས་བཙན་པོས་རྡུང་རྡེག་བྱེད་མི་ཆོག དོ་དམ་ཁང་ཡིན་
ན་འདྲ། བླ་མ་ལས་སྣེ་ཡིན་རུང་ཁོག་ངན་སེམས་ནག་དང་ལས་རྒྱུ་འབྲས་མ་ཡིན་པའི་བྱ་
བ་བྱེད་མི་ཆོག ཁོང་ཚོས་ངེས་ངེས་གྲྭ་ཚང་གི་འ གྲིག་ལྟར་དུ་མ་བརྩིས་ན། རིན་པོ་ཆེ་



བཀའ་སློབ་ཟིན་བྲིས་ཕྱོགས་བསྒྲིགས།
ཚང་བཞུ ་ ས་ཡོད་ལ། ངེང་ཚོ་སུ་ལ་རྒྱུ་མཚན་བཤད་ན། ངེད་ཚོས་བརྩད་གཅོད་བྱས་
ནས། དོན་དངོས་ཡིན་ཚེ་བྱ་བ་ཅི་བྱུང་ན་འགན་ཚང་མ་ཁོང་ཚོ་རང་གི་མགོ་ན་ཡོད། དོ་
དམ་ཁང་ཡིན་ན་གྲྭ་ཚང་རང་གིས་བཞག་པ་རེད། གྲྭ་ཚང་གི་སྐུ་དོན་མི་བསམ་པར་བྱ་བ་
ངན་པ་སྤྱོད་པ་རྟགས་ཅན་བྱས་ན་དོ་དམ་ཁང་ནས་ཕྱིར་ཕུད་རྒྱུའི་དབང་གྲྭ་ཚང་ལ་ཡོད།
དེས་ན་ཕྱིན་ཆད་བྱ་བའི་སྟེང་ན་མི་འགྲིག་མི་འཕྲོད་ས་ཡོད་ན་དོ་དམ་ཁང་དང་། ཀུན་
མཁྱེན་རིན་པོ་ཆེ། ངེད་ཚོ་སུ་ལ་གནས་ཚུལ་ཡི་གེ་བྱིན་ན་ཆོག
མདོར་བསྡུས་ན། ཁྱེད་དཔོན་གཡོག་རྣམས་འདེམས་གསེས་བྱས་པ་རེད། དེང་ཕྱིན་
ཆད་ནས་བཟུང་གྲྭ་ཚང་རང་གི་འགྲིག་ལམ་ཀུན་སྤྱོད་ཚུལ་བཞིན་དུ་བརྩིས་ལ། བསླབ་
པ་སློབ་གཉེར་སྔོན་གྱི་ཕྱག་བཞེས་ཅི་ཡོད་མ་ཉམས་པ་གནང་ནས་གྲྭ་ཚང་འདི་སྔར་ལས་
ཀྱང་ཐུགས་མཐུན་ཁྲིམས་གཙང་ཞིག་ཡོང་རྒྱུ་ཐུགས་ལ་ཟུངས།
7
，



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །དོན་དགུའི་རྗེས་སུ་ཐོག་དང་བོར་བསང་ཁོག་ལ་ཕེབས་
དུས་ཀྱི་བཀའ་སློབ་བཞུགས་སོ། །
དེ་རིང་ང་བསང་ཁོག་ཀུང་ཧྲེའི་ནང་དུ་ཡོང་དོན་ཁྱེད་ཚོ་ཚང་མ་ལ་ཁ་ངོ་ཞིག་ཐུག་
པར་ཡོང་བ་ཡིན། བསང་ཚོ་རྩེ་བདུན་གཡང་སྡེ་བོ། ཁྱེད་སྐྱེས་ཕོ་མོ་ཐམས་ཅད་བདེ་མོ་
ཡིན་ནམ། ༼ཐམས་ཅད་ཀྱི་བདེ་མོ་ཡིན་ཞེས་དགའ་བསུ་ཆེན་པོ་བྱས ང་དེ་རིང་ཡོང་དོན་རྩ་བ་
གཉིས་ཡོད། གཅིག་ན་ཁྱེད་ཚོ་ཐམས་ཅད་ལ་ཁ་ངོ་ཞིག་ཐུག་པར་ཡོང་བ་ཡིན། འོ་སྐོལ་
མི་ལོ་ཉི་ཤུ་རྩ་གཉིས་རིང་ཁ་ངོ་མ་ཐུག དེའི་རིང་ལ་ཁྱེད་ཚོ་དར་རྒྱས་སུ་སོང་བ་ཇི་འདྲ་
ཡིན་ནམ་ལྟ་འདོད་ཀྱིས་ཡོང་བ་ཡིན། གཉིས་ན་ང་རང་གི་སེམས་ཀྱི་སྐད་ཆ་རེ་ཁྱོད་ཚོར་
བཤད་བསམ་བྱུང༌། ཁྱེད་བསང་ཚོ་རྩེ་བདུན་ཀུན་མཁྱེན་འཇམ་དབྱངས་བཞད་པ་སྐུ་
འཕྲེང་རིམ་བྱོན་གྱི་རིང་ལ་བླ་མ་དང་ལྷ་སྡེ་བྱས་ནས་བསྡད་པ་རེད། དགོན་པ་བཀྲ་ཤིས་
འཁྱིལ་བ་ཚང་གི་ཉེ་ལོག་ན་ཡོད་པ་ཁྱེ ད་བསང་ཚོ་རྩེ་བདུན་རེད། རིག་གནས་གསར་
བརྗེ་ཆེན་པོའི་ལམ་སྲོལ་ངན་པའི་སྐབས་སུ་ཡང་ཁྱེད་བསང་ཚོ་རྩེ་བདུན་གྱིས་བླ་མ་གྲྭ་
ཚང་ལ་སྲུང་སྐྱོབ་སོགས་ཕྱོགས་གང་ཐད་ནས་རྒྱལ་ཁབ་ཀྱི་སྲིད་ཇུས་དང་མཐུན་པའི་བྱ་
བ་ལེགས་པོ་མང་བོ་བྱས་སོང་། དེའི་སྟབས་ང་རང་གིས་ཀྱང་ཁྱེད་ཚོ་ཐམས་ཅད་ལ་སྙིང་
ཐག་པ་ནས་བཀའ་དྲིན་ཆེ་ཞུ་བ་ཡིན། །
དང་བོ། རྒྱལ་ཁབ་ཀྱི་འགྲིག་ལམ་ལ་བརྩི་བཀུར་བྱེད་དགོས་ཚུལ།
དེང་སང་ང་རང་གི་བསམ་པ་ལ་ཐམས་ཅད་ཀྱིས་བརྗེད་མི་ཉན་པའི་བྱ་བ་གསུམ་
74



བཀའ་སློབ་ཟིན་བྲིས་ཕྱོགས་བསྒྲིགས།
ཡོད། གཅིག་ན། རྒྱལ་ཁབ་ཀྱི་འགོ་འདྲེན་ལ་སྙིང་ཐག་པ་ནས་བརྩི་བཀུར་བྱེད་དགོས།
དགོན་པ་གྲྭ་ཚང་ཡིན་ན་ཡང་འདྲ། ང་རང་ཉིད་ཡིན་རུང་འདྲ། མི་ལོ་ཉེར་གཅིག་གི་
རིང་ལ་ཁྲི་མུན་དུ་བསྡད་པ་ཡིན། བསྡད་ན་ཡང་རྒྱལ་ཁབ་དང་སྲིད་གཞུང་གིས་ང་ལ་
བདག་དོ་དམ་ལེགས་པོ་བྱས་སོང་། དེའི་སྟབས་ངའི་ཕུང་བོ་ལ་ཅི་ཡང་གནོད་མེད་པ་
ཁྱེད་ཚོའི་མིག་གིས་མཐོང་བ་འདི་འདྲ་རེད། ལྷག་པར་དེ་རིང་འོ་སྐོལ་ཐམས་ཅད་ཁ་ངོ་
ཐུག་པ་དང་། ང་ལ་ཁྱེད་ཚོར་སྐད་ཆ་བཤད་པའི་རང་དབང་ཡོད་པར་མ་ཟད། དགོན་པ་
བཀྲ་ཤིས་འཁྱིལ་ཡང་སླར་གསོ་བྱེད་བཞིན་པ་དང་། ཁོང་གྲྭ་བ་རྣམ་པ་ཕྱིར་ཕེབས་ཆོག་
པའི་སྐལ་བ་བཟང་བོ་འདི་ནི་རྒྱལ་ཁབ་ཀྱི་སྲིད་ཇུས་ལེགས་པོ་དངོས་འབེབས་བྱུང་བའི་
འོག་ཐོབ་པ་རེད། སྔོན་ཆད་མི་རིགས་གྲངས་ཉུང་གི་སྲིད་ཇུས་ལ་གཏོར་བརླག་བྱས་པ་
ཚང་མ་ལེན་པཱའོ་དང་མི་བཞིའི་ཚོགས་ཁག་གི་བྱ་སྤྱོད་ངན་པ། ལམ་སྲོལ་ངན་པ་མ་འགྲིག་
པ་རེད། ལམ་སྲོལ་ངན་པ་དེའི་ནང་དུ་ལ་ལ་ཚོ་ལ་ནག་ཉེས་པ་ཅི་ཡང་མེད་རུང་ནག་མེད་
ཉེས་འགེལ་དང་། རྒྱུ་ནོམ་པ་འཕྲོག་སོང་བ། ཉེ་གཞི་རྩ་ལག་ཤི་བ་དང་བསད་པ་ཚང་མ་
ལེན་པཱའོ་མི་བཞི་ཚོགས་ཁག་གིས་བཟོས་པ་རེད། ཏང་དང་རྒྱལ་ཁབ་མ་འགྲིག་པ་མ་རེད།
རྒྱལ་ཁབ་ཀྱི་སྲིད་ཇུས་དང་ལམ་སྲོལ་སྔོན་ནས་བཟུང་ཡང་དག་པ་རེད། དེའི་སྟབས་གང་
ལྟར་བཤད་ཀྱང་འོ་སྐོལ་ཀྲུང་གོ་རྒྱལ་ཁབ་ཀྱི་མི་རེད། ཀྲུང་གོ་རྒྱལ་ཁབ་མི་དུང་ཕྱུར་དགུའི་
འགོ་འདྲེན། ཐམས་ཅད་ཀྱིས་ཁས་ལེན་ཞིང་བརྩི་བཀུར་བྱེད་ས་ནི་གུང་ཁྲན་ཏང་རེད།
དེས་ན་འོ་སྐོལ་བོད་ཁ་བ་ཅན་ལ་འདང་བརྒྱབ་ན་ད་ལྟ་གུང་ཁྲན་ཏང་གི་མངའ་འོག་རེད།
གུང་ཁྲན་ཏང་ལ་བརྩི་བཀུར་མ་བྱས་ན་རང་ཅག་ལ་མདུན་ལམ་ཡོད་པ་མ་རེད། དེ་ཐམས་
ཅད་ཀྱི་སེམས་ལ་ཟུངས། མི་ལ་ལ་ཚོས་སྐད་ཆ་ངན་པ་སྣ་ཚོགས་བཤད་ལས་ཆེ། སྔོན་
ཆད་འོ་སྐོལ་ཚོའི་དགོན་པ་གཏོར་བརླག་བྱེད་མཁན། མི་ཐམས་ཅད་ཀྱི་མགོར་སྡུག་བསྔལ་
སྣ་ཚོགས་གཏོང་མཁན་ཐམས་ཅད་གུང་ཁྲན་ཏང་གིས་བྱས་པ་རེད་ཟེར་བ་ཡོད། དེ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདྲ་བསམ་མི་ཉན། གུང་ཁྲན་ཏང་ཟེར་ན་ཚོགས་པ་ཞིག་རེད། དེའི་ཁ་འཕྲོའི་ལེན་པཱའོ་
དང་མི་བཞིའི་ཚོགས་ཁག་གིས་དབང་བཟུང་བའི་སྐབས་སུ་སྲིད་ཇུས་ངན་པ། ལམ་
ལུགས་མི་ལེགས་པ་ཕུད་ནས་ཐམས་ཅད་ཀྱི་མགོར་སྡུག་བསྔལ་སྣ་ཚོགས་བཏང་བ་རེད།
གང་ལྟར་རྩ་བ་གཅིག་པུ་ཏང་དང་རྒྱལ་ཁབ་ཀྱི་འགོ་འདྲེན་ལ་བརྩི་བཀུར་ཕུན་སུམ་ཚོགས་
པ་ཞིག་བྱེད་རྒྱུ་སེམས་ལ་ཟུངས།
གཉིས་པ། སྤྱི་ཚོགས་རིང་ལུགས་ཀྱི་ངོ་བོ་སོགས་ཀྱི་སྐོར།
གཉིས་ན། འོ་སྐོལ་ཚང་མའི་འགྲོ་ཕྱོགས་ཀྱི་ལམ་ལུགས་སྤྱི་ཚོགས་རིང་ལུགས་དང་།
ཡང་དག་པའི་སྲིད་ཇུས་ཐམས་ཅད་དངོས་འབེབས་བྱུང་བ་དང་བསྟུན་སྤྱི་ཚོགས་རྙིང་
བའི་བྱ་བ་སེམས་ལ་བཟུང་མ་འ དུག སྤྱི་ཚོགས་རིང་ལུགས་ཀྱི་ལམ་སྲོལ་འདི་ལ་མ་སོང་
བར་ཐབས་ཅི་ཡང་ཡོད་པ་མ་རེད། དེ་ནི་འཛམ་གླིང་གི་ལོ་རྒྱུས་ཀྱི་འགྲོ་ཕྱོགས་རེད། སྤྱི་
ཚོགས་རིང་ལུགས་ཀྱི་ལམ་ཕྱོགས་སུ་སོང་ན། སེམས་ཅན་ཐམས་ཅད་ལ་བདེ་སྐྱིད་ལྡན་
ཐབས་ཀྱི་བྱ་བ་རེད། སྤྱི་ཚོགས་རིང་ལུགས་ཞེས་པ་ནི་མེད་པོ་ཕྱུག་པོ་མེད་པར་མི་ཐམས་
ཅད་ལ་འཚོ་བ་ཕྱུག་པོ། ཕན་ཚུན་གཉའ་གནོན་ཐུབ་ཚོད་མེད་པ་དང་། དམངས་གཙོའི་
ལམ་དུ་སོང་ན་སྤྱི་ཚོགས་རིང་ལུགས་ཀྱི་ལམ་ལུགས་འགྲིག་སོང་བ་རེད། སྤྱི་ཚོགས་རྙིང་
བའི་སྐབས་སུ་ཕྱུག་པོ་ལ་བདེ་སྐྱིད་ལྡན་ཞིང་། མེད་པོ་དབུལ་བོ་ལ་སྡུག་བསྔལ་ཆེན་པོ་ཡོད།
དེང་སྐབས་ད་དུང་སྤྱི་ཚོགས་རིང་ལུགས་འཛུགས་སྐྲུན་བྱེད་བཞིན་པའི་སྒང་ལས་སྤྱི་
ཚོགས་རིང་ལུགས་ལ་དངོས་སུ་ཐོན་མེད། དེས་ན་བྱ་བ་གང་བྱས་ཀྱང་སྤྱི་ཚོགས་རིང་
ལུགས་དང་འགལ་བ་བྱེད་མི་ཉན། དེ་རིང་ནངས་ཁ་སྲིད་ཇུས་དངོས་འབེབས་བྱུང་བས་
ཅི་བྱས་ཀྱང་ཆོག རྐུ་འཕྲོག་བཅོམ་གསུམ་བྱས་ན་ཡང་ཆོག་སྙམ་པ་བསམ་མི་ཉན། ཚང་མ་
སྤྱི་ཚོགས་རིང་ལུགས་ཀྱི་ལམ་དུ་སེམས་གཅིག་མཚུངས་ཀྱི་སྒོ་ནས་འགྲོ་བ་སེམས་ལ་ཟུངས།
དེ་ལྟར་མ་བྱས་ཚེ་མདུན་ལམ་གཞན་ཡོད་པ་མ་རེད། རྒྱལ་ཁབ་ཀྱི་འགྲིག་ལམ་དང་འགལ་
16



བཀའ་སློབ་ཟིན་བྲིས་ཕྱོགས་བསྒྲིགས།
ན་སྔོན་གྱི་སྡུག་བསྔལ་ཚང་མ་ཕྱིར་ཡོང་རྒྱུ་རེད།
གསུམ་པ། བོད་ཁ་བ་ཅན་ལ་རིག་གནས་ཡོན་ཏན་གལ་ཆེ་ཚུལ།
གསུམ་ན། འོ་སྐོལ་བོད་ཁ་བ་ཅན་འདི་ལ་ཅི་ཞིག་གི་སྟེང་ནས་ཕམ་ཁ་ཁུར་ཡོད་ཟེར་
ན། གཙོ་བོ་དེང་རབས་ཅན་གྱི་སྤྱི་ཚོགས་རིག་གནས་མེད་པས་ཕམ་ཁ་ཁུར་ཡོད། མི་རིགས་
གཞན་གྱིས་ཀྱང་རང་ཅག་ལ་ཁྱད་གསོད་མཐོང་ཆུང་། ཨ་ལོ་ཨ་ལོ་ཞེས་ཟེར་བའི་རྩ་བ་རང་
ཅག་ལ་དེང་རབས་ཅན་གྱི་སྤྱི་ཚོགས་རིག་གནས་མེད་པ་དང་འཚོ་བའི་ཁ་ཕྱོགས་མ་བསྒྱུར་
པས་རེད། གནའ་དུས་བཞིན། པགས་རྩག་སྟེང་དུ་སྣུམ་བྱུག་ཅིང་ལུས་ཕུང་ལ་ཁྲུས་མ་བྱས་
པར་གྲོང་ཁྱེར་སོགས་གནམ་གཤིས་ཚ་བའི་སར་སོང་ན། དྲི་མ་བྲོ་བ་དངོས་གནས་རེད། དེས་
ན་འོ་སྐོལ་བོད་ཁ་བ་ཅན་འདི་ལ་མ་འོངས་པའི་མདུན་ལམ་ཞིག་ཡོང་དགོས་ན། ངེས་པར་དུ་
བྱིས་པ་ཆུང་ཆུང་ཚོ་ལ་ཡི་གེ་དང་རིག་གནས་སློབས། དེ་རིང་ནངས་ཁ་ལོ་ལོན་ཚོ་ཐམས་
ཅད་ཀྱི་སེམས་ལ་སངས་རྒྱས་ཀྱི་བསྟན་པ་འདི་ཕྱིར་དར་ཞིག་ཨེ་ཡོང་སྙམ་པའི་རེ་བ་ཆེན་
པོ་བྱེད་བཞིན་ཡོད། སངས་རྒྱས་ཀྱི་བསྟན་པ་འདི་ཕྱིར་དར་དགོས་ན། བོད་རང་གི་བྱ་བ་
རང་གིས་བྱེད་མ་ཐུབ་པར། སངས་རྒྱས་ཀྱི་བསྟན་པ་དར་ཐབས་ཀྱང་ཡོད་པ་མ་རེད། རང་
གི་བྱ་བ་རང་གིས་བྱེད་དགོས་ན། རང་རིགས་ལ་རང་གི་བྱ་བ་བྱེད་ཐུབ་པའི་མི་མེད་པར་
སུ་ཞིག་གིས་བྱེད་རྒྱུ་རེད། རང་ཅག་ལ་རིག་གནས་ཞིག་ཡོད་རྒྱུ་ན། གུང་ཁྲན་ཏང་གི་སྲིད་
ཇུས་ལས་མི་རིགས་རང་གི་བྱ་བ་རང་གིས་བྱེད་ཆོག་པའི་དབང་ཆ་དང་ཐོབ་ཐང་བྱིན་
ཡོད། མི་རིགས་རང་གི་བྱ་བ་མི་རིགས་རང་གིས་བྱེད་པ་ནི་གུང་ཁྲན་ཏང་གི་སྲིད་ཇུས་དང་
མཐུན་པ་རེད། ཁྱེད་ཚོས་ངའི་ཁ་ལེན་ཚིག་བརྩི་རྒྱུ་ཡིན་ན། བྱིས་པ་རྣམས་སློབ་གྲྭར་འཇོག་
རྒྱུ་སེམས་ལ་ཟུངས། ལ་ལ་ཚོས་བྱིས་པ་གྲྭ་བ་བྱེད་རྒྱུ་ཟེར། གྲྭ་བ་བྱས་ན་ཡང་ཡི་གེ་མ་ཤེས་
ན་ཆོས་ཇི་ལྟར་ཤེས། སྔོན་ཆད་དགོན་པ་བཀྲ་ཤིས་འཁྱིལ་བ་ཚང་ལ་གྲྭ་བ་སྟོང་གསུམ་དང་
དྲུག་བརྒྱ་ཡོད། དེའི་ནང་ན་མདའ་བོའུ་ལག་ཆས་ཚོང་རྒྱག་པ་ཡང་ཡོད། དུད་ནག་གི་ཚོང་
의



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒྱག་མི་ཡང་ཡོད། ཆོས་ཐོན་ཟེར་ན་ཚིག་གསུམ་ཙམ་ཞིག་ཀྱང་འདོན་མི་ཤེས་པ་ཡོད། དེ་
ཚོས་སངས་རྒྱས་ཀྱི་བསྟན་པའི་དགོངས་དོན་ཕར་ཞོག ཐ་ན་ཡིག་སྐུར་ཞིག་འབྲི་དགོས་
ཀྱང་གཞན་ལ་ཞུ་བ་མི་བྱེད་ཐབས་མེད་ཡིན། དེ་འདྲ་བ་ཞིག་གིས་གྲྭ་བ་བྱས་ནས་ཕན་
ཐོགས་ཆེན་པོ་མེད། དེའི་སྟབས་སྐྱེས་པ་ཕོ་མོ་སུ་ཡིན་རུང་སློབ་གྲྭའི་ནང་དུ་ཞོགས་ལ་རིག་
ནས་སློབས་དང་། རྗེས་སུ་སྤྱི་ཚོགས་རིང་ལུགས་ལ་སོང་ན་མདུན་ལམ་ལེགས་པོ་ཡོད། བོད་
ཁ་བ་ཅན་དང་རྒྱལ་ཁབ་སྤྱི་ལ་འདང་བརྒྱབ་ན་རིག་གནས་ལས་གལ་ཆེ་བ་མེད། ན་ནིང་
གཞེས་ནིང་ངས་གཞན་ལ་དྲིས་པར། ཁྱེད་བསང་ཚོ་རྩེ་བདུན་གཡང་སྡེ་བོ། མི་གཤིས་
བཟང་ཞིང་སྡེ་བ་ཤིན་ཏུ་ལེགས་པོ་རེད་དེ། བྱིས་པ་རྣམས་སློབ་གྲྭར་འཇོག་པ་ལ་མི་
དགའ་བ་འདུག་ཅེས་ཟེར། དེ་ལ་ངས་སེམས་ཁུར་ཆེན་པོ་བྱས་སོང་། དེ་རིང་འདིར་ཁྱེད་
ཚོ་རྟ་ཞོན་ནས་ང་བསུ་བར་ཡོང་བ་ལ་སྙིང་ཐག་པ་ནས་དགའ་བ་ཡིན། ཁྱེད་བསང་ཚོ་རྩེ་
བདུན་ངའི་ཕ་ཡུལ་དང་གཅིག་ཡིན། ང་རང་གིས་ཀྱང་ངའི་ཕ་ཡུལ་ཡིན་བསམ་ནས་ཡོང་
བ་ཡིན། ཐམས་ཅད་པོ་ཁྱིམ་ཚང་གཅིག་གི་བཟའ་བ་དང་ཁྱད་པར་མེད། དེས་ན་ཁྱེད་ཚོས་
ངའི་ཁ་བླང་ཚིག་བརྩིས་ནས། བྱིས་པ་སློབ་གྲྭར་མ་བཞག་པ་རྣམས་སློབ་གྲྭར་འཇོག་རྒྱུ་
ཟེར་མཁན་ཡོད་ན། དེ་ཚོའི་མིང་ཡིག་བྲིས་ནས་ང་ལ་ཁྱེར་ཤོག ཡར་ཀུང་ཧྲེའི་ནང་དུ་བྱིན་
ན་ཡང་ཆོག མིང་ཐོ་ཁྱེར་ཡོང་ན་ངའི་སེམས་ལ་ཡང་ཁྱེད་ཚོས་ངའི་ཁ་བླངས་ནས། སློབ་
གྲྭར་འཇོག་མི་འདི་འདྲ་མང་བོ་འདུག་སྙམ་ནས་ངའི་སེམས་ལ་ཡང་དགའ་སྤྲོའི་སྣང་བ་
ཞིག་འཆར་རྒྱུ་ཡོད། དེ་ངའི་རེ་བ་དང་བོ་ཡིན།
བཞི་བ། དཔལ་འབྱོར་ཐོན་སྐྱེད་ལ་ཕྱི་རེམ་བྱེད་དགོས་ཚུལ།
བཞི་ན། སྔོན་ཆད་དང་བསྡུར་ན་ཁྱེད་ཚོར་འཚོ་བའི་སྟེང་ནས་ཇེ་བཟང་དུ་མ་སོང་
རུང་ཇེ་ངན་ལ་སོང་མི་འདུག སྔོན་ཆད་རྟ་ནོར་ལུགས་གསུམ་མང་བོ་ཡོད་པའི་ཁྱིམ་ཚང་
ཕྱུག་པོ་ཚོས་དེ་རིང་ནངས་ཁ་མེད་པོ་རེད་བསམ་ལས་ཆེ་སྟེ། སྤྱི་ཁྱབ་ལ་བལྟས་ན། ང་རང་



བཀའ་སློབ་ཟིན་བྲིས་ཕྱོགས་བསྒྲིགས།
ཆུང་དུས་བླ་བྲང་ལ་གསར་དུ་ཡོང་སྐབས། འོ་སྐོལ་གསེར་ཁྲི་སྡེ་བ་ལ་ཁྱིམ་ཚང་བཞི་བཅུ་ཞེ་
གསུམ་ལས་མེད། དེའི་ནང་ན་ཁྱིམ་ཚང་ཉི་ཤུ་ལྷག་བྲོ་ཁ་སློང་དུ་འགྲོ་དགོས། ང་རང་ལོ་
བརྒྱད་ཀྱི་སྟེང་ལ་ཡར་སྟོད་ཕྱོགས་སུ་གྲོང་ཆོག་ལ་སོང་སྟེ། ལག་ཏུ་ཅི་འབྱོར་གྱི་ཟས་ཟོག་
ཐམས་ཅད་གསེར་ཁྲི་སྡེ་བ་ལ་བགོས་པ་ནས་བཟུང་ཁྱིམ་ཚང་ཕལ་ཆེར་ལ་ཟོག་གཅིག་
གཉིས་རེ་ཡོད་པ་རེད། དེའི་སྔོན་ལ་མཱ་ཅུ་ཚང་གིས་བཅོམ་འཕྲོག་བྱས་སོང་བས་ཁྱིམ་ཚང་
མང་བོ་སྤྲང་འཁྱམས་སུ་གྱུར་ཡོད། དེང་སང་ཁྱིམ་ཚང་དང་མི་གྲངས་གང་ཐད་ནས་ཡར་
རྒྱས་ཆེན་པོ་སོང་འདུག སྔོན་ཆད་ལྟ་བུའི་མེད་པོ་སྤྲང་བོ་གཅིག་ཀྱང་མེད། དེར་འདང་
བརྒྱབ་ན་ཡང་སྤྱི་ཚོགས་རིང་ལུགས་བཟང་འདུག དཔལ་འབྱོར་ཡར་རྒྱས་སུ་འགྲོ་བཞིན་
པའི་སྒང་རེད་དེ། ད་དུང་ཡང་མི་སེར་གྱི་འཚོ་བ་ཇེ་བཟང་དུ་འགྲོ་དགོས། ཇེ་བཟང་དུ་
འགྲོ་བ་ལ་ཐོན་སྐྱེད་མ་བྱས་ན་འཚོ་བའི་འབྱུང་ཁུངས་མེད། དེའི་སྟབས་ཐོན་སྐྱེད་ལ་ཕྱི་
རེམ་བྱེད་དགོས། ཐམས་ཅད་པོས་རང་གི་རང་དོན་ཁོ་ན་དང་། རང་གི་ཟས་ཟོག་ཁོ་ན་
འཚོ་སྐྱོང་ལ་ཕྱི་རེམ་བྱས་ནས། གཞུང་གི་རྒྱུ་ཟོག་ལ་བདག་སྐྱོང་ལེགས་པོ་མ་བྱས་ན། ཁ་
ནས་མ་སེམས་ཅན་ཐམས་ཅད་ཀྱི་དོན་ཞེས་སྨོན་ལམ་བརྒྱབ་ན་ཡང་ཕན་ཐོགས་ཡོད་པ་མ་
རེད། ཁྱེད་ཚོ་མང་ཕྱོགས་ནང་ཆོས་ལ་དད་པ་ཡོད་མི་རེད། ནང་ཆོས་ལ་དད་པ་ཡོད་ན།
ཆོས་ཀྱི་རྩ་བ་རང་གི་སེམས་ལ་ཐུག །སེམས་ཉིད་མ་ཐུལ་བར་དུ་དམ་པའི་ཆོས། །ཅི་ཙམ་
སྤྱད་ཅིང་ནེ་ཙོའི་མ་ཎི་བཞིན། །ཁ་བཤད་ཐོག་ཏུ་ཁེལ་བ་མི་གདའོ། །ཞེས་གསུངས་པས།
སེམས་བཟང་ན་ཁ་ནས་མ་ཎི་མ་བཏོན་རུང་ཆོག ཕྱག་མ་འཚལ་རུང་ཆོག ཚེ་ཕྱི་མ་ན་དགེ་
བ་ཐོབ་པ་འདྲ་འདྲ་རེད། སེམས་མ་བཟང་ན་ཁ་ནས་ཅི་འདྲ་བཏོན་རུང་ཕན་ཡོན་མེད།
སྔོན་ཆད་ངག་རྒྱུན་དུ། ལ་ལ་ཚོས་གུ་རུ་དྲག་པོ་དུང་ཕྱུར་ཞིག་བཏོན་ནས་འདྲེར་གྱུར་ཏེ།
སུས་ཀྱང་འདུལ་མ་ཐུབ་པ་རེད་ཅེས་ཟེར་བ་ལྟར། སེམས་མ་བཟང་ན་ཅི་འདྲ་བཏོན་རུང་
འདྲེ་རུ་གྱུར་བ་ཡོད་པ་རེད། ངས་ཁྱེད་ཚོ་ལ་གནའ་གཏམ་ཞིག་བཤད། གནའ་དུས་ཤིག་ལ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒད་པོ་འབྲོག་པ་ཞིག་ལམ་དུ་འགྲོ་བའི་ཚེ། ཆར་བ་ཆེན་པོ་བབས་སོང་། ཁོས་ལྷམ་ཕུད་ནས་
མཆན་དུ་བཅུག་སྟེ་སོང་བ་ན། ལམ་ཁ་ནས་སངས་རྒྱས་ཀྱི་ས་སྐུ་ཞིག་གི་སྟེང་དུ་ཆར་འབབ་
པ་མཐོང་། ཁོའི་སེམས་ལ་ས་སྐུ་འདི་ཆར་གྱིས་འཇིག་རྒྱུ་རེད། སྐྱོབ་ད གོས་བསམ་ནས་
མགོར་འགེབ་རྒྱུ་བཙལ་ཀྱང་མ་རྙེད་པ་ ར། ལྷམ་ནང་གི་རྩྭ་བླངས་ནས་སྐུ་འདྲའི་མགོར་
བཀབ། སངས་རྒྱས་ཀྱི་སྐུ་འདི་སྲུང་སྐྱོབ་བྱེད་དགོས་བསམ་པ་ལས། སངས་རྒྱས་ཀྱི་སྐུའི་
མགོར་ལྷམ་རྩྭ་བཞག་ན་མི་རུང་སྙམ་པ་སེམས་ལ་མ་ཤར། དེའི་འཕྲོར་མི་གཞན་ཞིག་ཡོང་
བ་དེས་མཐོང་ནས། ཨ་ཁ། སངས་རྒྱས་ཀྱི་སྐུའི་མགོར་ལྷམ་རྩྭ་བཞག་ན་མི་རུང་སྙམ་ནས་
ལྷམ་རྩྭ་བླངས་ནས་ཐང་དུ་འཕངས་པས། སྐུ་འདྲ་དེ་ཆར་གྱིས་ཞིག་སོང་། དེ་ནས་སངས་
རྒྱས་ཐུགས་རྗེ་ཅན་ལ་མི་དེ་གཉིས་ཀྱི་སུ་ལ་སྡིག་པ་ཡོད། སུ་ལ་དགེ་བ་ཡོད་ཅེས་ཞུས་པ་ན།
ཁོང་ནས་མི་དེ་གཉིས་ཀ་ལ་སྡིག་པ་མེད། དགེ་བ་ཨ་ན་མ་ན་ཡིན་ཞེས་གསུངས། དེ་ཡིན་
པའི་རྩ་བ་གཉིས་ཀའི་བསམ་པ་བཟང་བོ་རེད། མི་སྔ་མ་དེའི་སེམས་ལ་སངས་རྒྱས་ཀྱི་སྐུ་
འདི་སྐྱོབ་དགོས་སྙམ་པ་ལས་དེ་ལ་ངན་སེམས་ཀྱིས་བྱས་པ་མ་རེད། དེའི་སྟབས་སངས་
རྒྱས་ཀྱི་སྐུ་བསྲུང་བའི་དགེ་བ་ལས་མགོར་ལྷམ་རྩྭ་བཞག་པའི་ཉེས་པ་མེད། རྗེས་མ་དེས་ཁ་
ཞེ་གཉིས་མེད་ཀྱིས་སངས་རྒྱས་ལ་བརྩི་བཀུར་གྱིས་ལྷམ་རྩྭ་མགོར་བཞག་ན་མི་རུང་སྙམ་པ་
ལས་སྐུ་འཇིག་འགྲོ་བར་འདང་མ་བརྒྱབ་པས། གཉིས་ཀ་ལ་དགེ་བའི་རྩ་བ་ཨ་ན་མ་ན་ཡོད་
པ་རེད། དཔེ་དེ་དང་འདྲ་བར། ཁྱེད་ཚོས་ཁ་ཞེ་གཉིས་མེད་ཀྱིས་རྒྱལ་ཁབ་དང་རང་གི་མི་
རིགས། ཀུང་ཧྲེ། ཐོན་སྐྱེད་རུ་ཁག་དང་མི་དམངས་ཀྱི་དོན་སྙམ་ནས། རྟ་ལུག་ནོར་གསུམ་
གང་འཚོས་ན་ཡང་དགེ་བ་ཆེན་པོ་ཡོད། ཁ་ནས་མ་ཎི་འདོན་བཞིན་སེམས་ལ་རྐུ་འཕྲོག་
བཅོམ་གསུམ་བྱེད་བསམ་པ་ལས། ཁ་ཞེ་གཉིས་མེད་ཀྱིས་མ་སེམས་ཅན་གྱི་དོན་ནམ། ཡང་
ན་ར ང་གི་རུ་སྡེ་བའི་དོན་སྙམ་ནས། ཐོན་སྐྱེད་རུ་ཁག་གི་རྟ་ནོར་ལུག་གསུམ་ཡག་པོ་ཞིག་
འཚོས་ན་དགེ་བ་དེ་ལ་ཡོད་པ་རེད། ངས་དེ་ལྟར་བཤད་པའི་རྩ་བ་ཅི་ཡིན་ཟེར་ན། ཚང་
8()



བཀའ་སློབ་ཟིན་བྲིས་ཕྱོགས་བསྒྲིགས།
མས་ཐོན་སྐྱེད་ལས་ཀ་ལ་ཕྱི་རེ མ་བྱོས། ད་ལོ་ནང་ཆོས་ཀྱི་ཚོགས་ཆེན་འཚོགས་དུས་ངས་
ཡར་གོང་རིམ་ལ། ཆོས་ལུགས་དང་དགོན་པ་སླར་གསོ་བྱེད་དགོས་ཞེས་བཤད་ཡོང༌། སླར་
གསོ་བྱེད་རྒྱུ་བྱུང་ན། བླ་བྲང་དགོན་པ་འདི་མདོ་དབུས་གཙང་གསུམ་མ་ཟད། འཛམ་གླིང་
ན་མིང་གྲགས་ཡོད་པ་ཡིན་པས་ངེས་པར་དུ་ཞིག་གསོ་བྱེད་དགོས། ཞིག་གསོ་བྱེད་པ་ལ་
རྒྱལ་ཁབ་ཀྱིས་རང་ཅག་ཐམས་ཅད་ཀྱི་སྤྱི་ཁྱབ་ལ་འཛུགས་སྐྲུན་བྱེང་ང གོས་པ་དང་། ལེན་
པཱའོ་དང་མི་བཞི་ཚོགས་ཁག་གིས་གཏོར་བརླག་མང་བོ་བྱས་སོང་བས། འོ་སྐོལ་ལ་དགོན་
པ་ཞིག་གསོ་བྱེད་སྤྱད་ཀྱི་རྒྱུ་ནོར་བྱིན་རྒྱུ་མེད། རྒྱལ་ཁབ་རང་ཉིང་འཛུགས་སྐྲུན་བྱེད་སྤྱད་ཀྱི་
རྒྱུ་ནོམ་གྱི་སྟེང་ན་ཡང་དཀའ་ངལ་ཆེན་པོ་ཡོད། དད་ལྡན་མི་སེར་ལ་སློང་མོ་བྱེད་ཟེར་ན།
མི་སེར་རང་ལ་ཡང་ཁ་ཟས་རྒྱབ་གོན་འདང་བ་ཙམ་ལས་མེད་པས། དགོན་པ་གྲྭ་ཚང་ཞིག་
གསོ་བྱེད་སྤྱད་མི་སེར་གྱི་ལག་ཏུ་ལེན་རྒྱུ་མེད། ཁྱེད་ཚོས་ཐོན་སྐྱེད་ཡག་པོ་བྱས་ཏེ། རྗེས་སུ་
མི་མང་དམངས་ཚོགས་ཐམས་ཅད་ཕྱུག་པོར་གྱུར། རྒྱལ་ཁབ་ཡར་རྒྱས་སུ་སོང་ཚེ། དགོན་
པ་གྲྭ་ཚང་ཕྱིར་ཞིག་གསོ་ཡག་པོ་བྱེད་བསམ་ན། དེ་དུས་ར ང་ལ་ཞིག་གསོ་བྱེད་སྤྱད་ཀྱི་རྒྱུ་
འབྱོར་བ་ཡོད། ཐོན་སྐྱེད་ཀྱི་སྟེང་ལ་ཁྱེད་ཚོས་ཕྱི་རེམ་མ་བྱས་ན། བསམ་པ་ཡག་པོ་རེ་ཡོད་
ཀྱང་རང་ལ་ནུས་པ་མི་འདུག སྔོན་ཆད་ལོ་ལོན་རྒན་རྒོན་ཚོས། བུ་ཕྲུག་ཕྱི་རབས་ལ་རྟ་ནོར་
ལུག་གསུམ་རེ་འཇོག་རྒྱུ་ཨེ་རྙེད་ལ་ཕྱི་རེམ་བྱས་པ་རེད། དེང་སང་ཐམས་ཅད་སྤྱི་ཁྱབ་
ཡིན་པས་ཐོན་སྐྱེད་ལ་ཕྱི་རེམ་ཞིག་བྱས་ན། བུ་ཕྲུག་ཕྱི་རབས་པ་ཚོ་ལ་འཚོ་བ་ཕུན་སུམ་
ཚོགས་པ་སྐྱིད་པོ་བདེ་མོ་ཞིག་ལ་ལོངས་སྤྱོད་ཐུབ། དེ་བཞིན་ཆ་ཐམས་ཅད་ལ་འདང་
རྒྱོབས་བསམ་བློ་ཐོངས་ལ། གཞུང་གི་རྟ་ནོར་ལུག་གསུམ་འཚོ་སྐྱོང་ལ་ཕྱི་རེམ་བྱོས། གནའ་
དུས་ཨ་མཆོག་གི་རྒད་པོ་ཞིག་གིས། འཛམ་བུ་གླིང་གི་ནང་ནས་ངེད་ཚོ་ཨ་མཆོག་ཚོ་བ་
བརྒྱད་ལ་ཁ་ལས་དགེ་ན་བསམ་བྱུང་། ཨ་མཆོག་ཚོ་བ་བརྒྱད་ཀྱི་ནང་ནས་ངེང་ཝ་སྣ་སྡེ་
བར་ཁ་ལས་རླུང་རྟ་དགེ་ན་བསམ་བྱུང་། ཝ་སྣ་སྡེ་བའི་ནང་ནས་ངེད་ཚོའི་རུ་སྐོར་ལ་ཁ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ག་འ•
ལས་རླུང་རྟ་ཞིག་དགེ་ན་བསམ་བྱུང་། རུ་སྐོར་གྱི་ནང་ནས་ངེད་ཁྱིམ་ཚང་གཅིག་པུ་ལ་ཁ་
ལས་རླུང་རྟ་ཞིག་དགེ་ན་བསམ་བྱུང་། ཁྱིམ་ཚང་གི་ནང་ནས་ང་རང་གཅིག་པུ་ལ་ཁ་ལས་
རླུང་རྟ་ཞིག་དགེ་ན་བསམ་བྱུང་ཟེར་བ་བཞིན། རང་གཅིག་པུ་མ་གཏོགས་རུ་སྡེ་བའི་དོན་
མི་བསམ་ན་བསམ་པ་ཡག་པོ་མ་རེད། དེས་ན་ཐམས་ཅད་པོས་གཞུང་གི་རྒྱུ་ནོར་ཟས་
གསུམ་ལ་ཤ་ཚ་གྲོས་འདེབས་དང་སྲུང་སྐྱོབ་ཕུན་སུམ་ཚོགས་པ་ཞིག་བྱེད་རྒྱུ་སེམས་ལ་
ཟུངས།
ལྔ་བ། མཇུག་འབྲས་སྤྱི་སྡོམ།
ཀུང་ཧྲེའི་ལས་བྱེད་པ་རྒྱ་ཡིན་ན་ཡང་རང་གི་ཕ་ཡུལ་བསྐྱུར་ནས་བོད་ཀྱི་ས་ཆར་
ཡོང་དོན་ནི། བོད་མི་རིགས་ལ་རོགས་རམ་བྱེད་དུ་ཡོང་བ་རེད། དེས་ན་རྒྱ་བོད་གཉིས་
སུ་ཡིན་རུང་མཐུན་སྒྲིལ་ཕུན་སུམ་ཚོགས་པ་ཞིག་བྱེད་དགོས། ༼ཆད ༽གཙོ་བོ་བོད་རང་
གིས་རང་དོན་ཞིག་བྱེད་དགོས་ན། བྱིས་པ་ཚོ་ལ་ཡི་གེ་ཡག་པོ་ཞིག་སློབ་ཏུ་ཆུགས། ཐམས་
ཅད་ཀྱིས་འདུན་པ་གཅིག་གྱུར་གྱིས་ཐོན་སྐྱེད་ལ་ཕྱི་རེམ་བྱོས་དང་། མི་མང་དམངས་
ཚོགས་ཇེ་ཕྱུག་ཇེ་དར་དང་ཐམས་ཅད་རིག་གནས་ཅན་ཞིག་ཏུ་གྱུར་ན། མ་འོངས་བོད་
ཀྱི་མདུན་ལམ་འོད་སྟོང་ལྡན་པ་ཞིག་འབྱུང་རྒྱུ་རེད། སྤྱི་ཚོགས་རིང་ལུགས་ཀྱི་ལམ་
ལུགས་ལས་གཞན་མདུན་ལམ་འོད་སྟོང་འབར་བ་ཞིག་མེད། ལ་ལ་ཚོས་ང་ལ་ཁྱོད་ཡར་
སོང་ན། སེམས་ཆུང་བྱོས་མ་གཏོགས་གུང་ཁྲན་ཏང་གི་སྐད་ཆ་ལ་ཡིད་ཆེས་རྒྱུ་མེད། རྗེས་
སུ་ཡང་ཁྱོད་ལ་ནག་མེད་ཉེས་འགེལ་བྱེད་ལས་ཆེ་ཞེས་བཤད་བྱུང་། ཁོང་ཚོ་ལ་ཁག་མི་
འདུག་ཧ་མ་གོ་བ་རེད། ཉེ་སྔོན་ལེན་པཱའོ་དང་མི་བཞི་ཚོགས་ཁག་གིས་སྲིད་ཇུས་ཡག་པོ་
དེ་སྒ་འགྱུར་སྟན་འགྱུར་དུ་བཏང་བས་རེད་། འོན་ཀྱང་། རྗེས་སུ་དེ་ལྟ་བུའི་འགྱུར་བ་འབྱུང་
རྒྱུ་མེད། སྔོན་ཆད་སྲིད་ཇུས་སྒ་འགྱུར་སྟན་འགྱུར་བྱས་པས་རང་ཅག་རྣམས་ཀྱི་མགོ་ལ་
ཡང་སྡུག་བསྔལ་མང་བོ་བྱུང་སོང་། ཀྲུང་གོ་རྒྱལ་ཁབ་ཀྱི་མི་གྲངས་དུང་ཕྱུར་དགུ་བོའི་མགོར་
81



བཀའ་སློབ་ཟིན་བྲིས་ཕྱོགས་བསྒྲིགས།
སྡུག་མ་ཡོང་ས་ཕལ་ཆེར་མེད། ཐ་ན་གུང་ཁྲན་ཏང་རང་གི་གསར་བརྗེ་སྒྲུབ་མཁན་ཚོ་ལ་
ཡང་གསར་བརྗེ་ངོ་ལོག་པ་ཞེས་པའི་ཞྭ་བསྐོན་པ་རེད། དེ་ལྟ་བུའི་སྲིད་ཇུས་ངན་པ་རྒྱུན་
རིང་དུ་ལག་བསྟར་བྱས་ན། ཀྲུང་གོ་རྒྱལ་ཁབ་ལ་ཆག་སྒོ་ཆེན་པོ་དང༌། ལོ་རྒྱུས་ཕྱིར་ནུར་
བྱེད་རྒྱུ་རེད། འོན་ཀྱང་། ད་ནི་ཁྱེད་ཚོའི་སེམས་བདེ་མོ་བྱོས། སྲིད་གཞུང་གི་ཁ་ལོངས་ཚིག་
བརྩིས། ཀུང་ཧྲེ་དང་རུ་ཁག་གི་འབངས་མི་སེར་ཁ་འཆམ་གྲོས་འགྲིག་བྱོས་ལ། རྐུ་ཇག་ཁྲམ་
གསུམ་མ་བྱེད། རྐུ་བྱས་ན་བོད་རང་གིས་རང་ཚོའི་ནང་དུ་ཕན་ཚུན་ཕུ་ནུའི་བར་དུ་རྐུ་བྱས་
པ་རེད། བོད་ཀྱིས་བོད་ལ་བརྐུས་ན། རང་གིས་རང་ལ་རྐུས་པ་དང་ཁྱད་པར་མེད། འཁོན་
རྡུང་རེས་མ་བྱེད། སྲིད་ཇུས་དང་འགྲིག་ལམ་ཅུང་ལྷོད་ཡངས་ཡོང་ཚེ། མི་ངན་པ་ཚོའི་སྙིང་
ཁམས་ཇེ་ཆེར་སོང་ནས། བྱ་བ་ངན་པ་སྤྱོད་པ་རྟགས་ཅན། རྐུ་འཕྲོག་སོགས་བྱེད་རྒྱུ་སེམས་
ལ་དྲན་ཤས་ཆེ། དེ་འདྲ་མི་བྱེད་པ་ཚང་མའི་སེམས་ལ་ཟུངས། བྱ་བ་ངན་པ་དེ་འདྲ་བྱས་
ན་རང་ལ་ཡང་མི་བཟང་། རུ་སྡེ་འབངས་མི་སེར་དང་རྒྱལ་ཁབ་ཐམས་ཅད་ལ་མི་བཟང་།
ང་དེ་རིང་ཡོང་ནས་སྐད་ཆ་ཞིག་བཤད་དོན་ནི། འོ་སྐོལ་ཁྱིམ་ཚང་གཅིག་གི་བཟའ་མི་ལྟ་བུ་
ཡིན་པས། ཁྱིམ་བཟའ་བའི་བཟའ་གཏམ་ཞིག་བཤད་པ་ལས། ངས་རྒྱལ་ཁབ་དང་ཏང་།
སྲིད་གཞུང་གི་སྐུ་ཚབ་བྱས་ནས་བཤད་པ་ཡང་མིན། དེས་ན་ང་རང་ལ་བླ་མ་ཞིག་གི་མིང་
ཙམ་ལས་ནུས་པ་ཅི་ཡང་མེད། ཁྱེད་ཚོས་ང་ལ་འདི་དྲའི་བརྩིས་བརྩི་སྒོ་བཞག་ན། ཁྱེད་
བསང་ཚོ་རྩེ་བདུན་ཡར་རྒྱས་ཡར་དར། སྐྱེས་པ་ཕོ་མོ་ཚང་མའི་ཚེ་སྲོག་བརྟན་ཅིང་བསམ་
དོན་འགྲུབ་པར། དཀོན་མཆོག་ལ་སྐྱབས་འཇུག་དང་། ལྷ་མཁའ་འགྲོ་ཆོས་སྐྱོང་ལ་འཕྲིན་
བཅོལ་རེ་མ་བྱས་ན། ང་ལ་མི་གཞི་མ་ཡོད་པ་རེད། ད་ཐེངས་རང་ཅག་རྣམས་ལྷན་གཅིག་
ཏུ་ཁ་ངོ་ཐུག་པ་ལ་དགའ་བོ་བྱུང་སོང་། རྗེས་སུ་ཡང་ང་བསང་ཁོག་ ཏུ་ཡོང་རྒྱུ་ཡིན། ད་ལོ་
ང་རང་ལོ་ལྔ་བཅུ་ང་ལྔ་རེད། ལོ་དྲུག་བཅུར་ཐོན་ཚེ་ལས་གནས་ནས་ངལ་གསོས་ཏེ། བསང་
ཁོག་ལ་ཡོང་ནས་བསྡད་ཀྱང་ཆོག ཁྱེད་ཚོས་ངའི་ཁ་མ་བླངས་ཚིག་མ་བརྩིས། ཐོན་སྐྱེད་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྟེང་ལ་འབད་བརྩོན་མ་བྱས་ན། ང་ལ་ཡང་ས་འདིར་ཡོང་འདོད་མེད། གང་ལྟར་དེ་རིང་
ཁ་ངོ་ཐུག་པ་བཟང་སོང་། ངས་གོང་དུ་བཤད་པ་ལྟར། ངའི་ཁ་བླངས་ནས་བྱིས་པ་ཚོ་སློབ་
གྲྭར་འཇོག་རྒྱུ་ཟེར་མི་ཡོང་ན། སློབ་གྲྭ་གང་དུ་བཞག་ཀྱང་ཁྱད་མེད། ཁྱོད་ཚོ་རང་གི་བསམ་
པ་ཡིན། མིང་ཐོ་གྲངས་ཀ་ཞིག་ཤོད་དང་ང་ལ་ཡང་འདང་རྒྱག་ས་དང་སེམས་ལ་དགའ་རྒྱུ་
ཞིག་ཡོང་ ཡར་སྙན་གསན་ཕུལ་ན་འབུལ་རྒྱུ་ཞིག་ཀྱང་ཡོད་པ་རེད། དེ་རིང་བྱིས་པ་སློབ་
གྲྭར་འཇོག་མི་འཇོག་སེམས་ཐག་མི་ཆོད་ན། རྗེས་སུ་འདང་བརྒྱབ་བསམ་བློ་བཏང་ནས་
བཞག་ན་ཡང་ཆོག
མདོར་ན། ཚང་མ་ཁ་འཆམ་གྲོས་འགྲིག་ངང་རྒྱལ་ཁབ་ཀྱི་ཁྲིམས་དང་མི་འགལ་བ། །
དེང་ར བས་ཅན་བཞི་འཛུགས་སྐྲུན་བྱེད་པ་ལ། ཐམས་ཅད་ཀྱིས་འབད་བརྩོན་ཧུར་ཐག་
བྱེད་པ་སེམས་ལ་ཟུངས། ཞེས་གསུངས་ཚེ།
བྱིས་པ་སློབ་གྲྭར་འཇོག་རྒྱུ་ཞེས་ངམངས་ཚོགས་ཀྱིས་འུར་སང་སང་བྱས་སོ། ། ༽



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་དང་ཅོ་ནེའི་ས་དོན་བར་གནང་བའི་
བཀའ་སློབ་བཞུགས་སོ། །
རྣམ་ཐར་ཁ་སྐོང་ལས། དེ་ཡང་ཁོང་ཉིད་དགུང་ལོ་ང་དྲུག་པ་ལྕགས་སྤྲེལ་ ， ༡༩ ༨༠ལོར་མཛོད་དགེ་
སྨད་ཕྱོགས་སུ་བྱོན་པ། ར་ཇ་ཐ བ་དང་ཇ་བཞེས་མང་དུ་གནང༌། མཛོད་དགེ་དང་ཅོ་ནེ་གཉིས་ཀྱིས་ཕན་ཚུན་མི་
མང་བོ་བསང་ནས་ས་རྩོད་ཀྱི་གྱོང་ཆེན་ལོ་མང་བོར་འ དུམ་མ་ཐུབ་པ་རྗེ་འདིས་ཐབས་མཁས་ཀྱི་གསུང་མང་བོ་
བྱོན་ན ས་གྱོ ང་འ དུ མ་ཞིང་དེ་གཉིས་ཀ་འ གྲིག་མཐུན་བྱུང་བས་བདེ་འཇགས་ལ་བཀོང་ ཅེས་གསུང ས་པ་དེའི་
བརྒྱུད་རིམ་ཁོང་གི་ཉིན་ཐོ་ལས་ ༡༩ ༨ ༠ལོའི་ཟླ་༥ པའི་ཚེས་ ༨ ལ་བསང་ཆུ་རྫོང་དང་ཅོ་ནེ་རྫོང་གི་འགོ་ཁྲིད་ས་
དོན་ལ་ཡོང་བ་རྣམ ས་ལ་ག ཏ མ་བ ཤང་ངང་ངོ་འ ཕྲད་བྱས་ ཚེས་བཅུ་ལ་ཅོ་ནེ་རྫོང་ནས་ ས་ཡིག་གི་ཡིག་ཆ་
རྣམས་ལ་བལྟས། ཚེས་ ༡༢ ཉིན་རྫོང་ཨུ་ནས་བཞུགས་མོལ་ཚོགས་འདུ་འཚོགས་ ཤིང་ཁ་ཏ་བྱས། ཚེས་ ༡༥ ཉིན་
བྲག་ལུང་ཁ ས་ཁར་ས་མཚམས་ལ་ལྟ་བར་སོང་། ཚེས་༢ ༡ ལ་མཛོང་ད་ གེར་སོང་། ཚེས་༢༢ ཉིན་ས་ལ་ལྟ་བར་རི་
ཁར་ སོང་། ཕྱི་ཉིན་རྒད་པོ་རྣམས་དང་ལྷན་ས་དོན་འདྲི་རྟོག་བྱས། སྤྱི་ཟླ་༦ པའི་ཚེས་ ༡༡ ལ་མཛོད་དགེ་
དང་ཅོ་ནེ་གཉིས་ཀྱི་གྱོང་པ་ཚང་མ་འཚོགས་པར་ར ང་ན ས་ཁ་ད་གཏམ་བཤད་བྱས་ ཚེས་༢ ༠ ལ་ཅོ་ནེ་དཔོན་
པོ་ཡར་ཐོན་ ༢༢ ལ་ཚོགས་འདུ་འཚོགས། ཅོ་ནེ་དཔོན་པོ་དང་རང་ནས་གཏམ་བཤད། སྤྱི་ཟླ་༧པའི་ཚེས་ ༡༧ ལ་
མཛོད་དགེ་དང་ཅོ་ནེ་གཉིས་ཀྱི་ས་དོན་རེ་ཞིག་ལ་བཞག་ནས་དེའི་སྐོར་ལ་ཚོགས་འདུ་འཚོགས། སྤྱི་ཟླ་ ༨ པའི་ཚེས་
༡༠ལ་ཅོ་ནེ་ ང པོ༌ ན་པོ་ཡང་ཕྱིར་འབྱོར། ཚེས་ ༡ ༣ ལ་ཅོ་ནེ་དཔོན་ནས་ཁ་བརྡ་བྱས་ ཚེས་ ༡༤ ལ་ཁོ་རང་ཚོ་སོ་
སོར་འདྲི་རྟོག་བྱས། ཚེས་ ༡༥ ལ་བང་པུའུ་ཀྲང་། འཐབ་ཕྱོགས་གཅིག་གྱུར་སྡེ་ཁག་སོགས་ཡོང་། ཅོ་ནེ་དཔོན་
ངང་ལྷན་དུ་ཅོ་ནེ་བ་རྣམས་ལ་ཁ་བརྡ་བྱས། ཚེས་༢ ༣ ལ་ཀྲུའུ་ཨུ་ནས་ བྱང་ཧྲུའུ་ཅི། སྦྱིན་པ། རྩྭ་ཐང་དོ་དམ་
ཨུ་ཡོན་ལྷན་ཁང་བཅས་ལ་གྲོས་མོལ་བྱས། རྫོང་གཉིས་ཀྱི་འགོ་ཁྲིད་སོགས་ཡོང་ ཚེས་༢༤ ལ་ཅོ་ནེ་དཔོན་པོ་དང་
ལྷན་གྲོས་མོལ་བྱས། ཚེས་༢༥ གསར་གོང་རིམ་གྱི་འགོ་ཁྲིད་བཅས་ས་དོན་ཐག་བཅད། ཕྱི་དྲོ་རྫོང་རང་རང་གིས་
བསམ་འཆར་བཏོན། ཚེས་༢ ༨ ཉིན་མཛོད་དགེ་ལ་ཁ་བརྡ་བྱས། ཚེས་༢༩ ཉིན་གཟུ་ཡིག་གི་མ་དཔེ་བྲིས། དེའི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དོན་ལ་གཙབ་བསྡུར་བྱས། ཚེས་ ༣ ༠ ཉིན་གཟུ་ཡིག་ལ་ཐེའུ་རྒྱ ག་རྒྱུ་བྱས། གཟུ་ཡིག་ལ་ཐོ་མ་ཐུག་པར་གྱོང་ཆད་
ལ་བྱས། དཔོན་པོ་དང་ལྷན་དུ་ཐག་བཅད། ཕྱི་དྲོ་ཟ་མ་ཡང་ཟ་རྒྱུའི་མ་སོང་བར་ནུབ་གྱོང་ཆད་སོང་། ཚེས་༣ ༡ གི་
གསར་དུས་ཚོད་བཅུའི་ཐོག་གཟོད་ཅོ་ནེ་ནས་ཁས་བླང་། དུས་ཚོད་བཅུ་གཉིས་སུ་ཐོན་ལ་ཁད་ལ་གཟུ་ཡིག་ལ་
མིང་རྟགས་བཀོད་ན ས་མཐུན་བསྒྲིལ་གྱི་ཟས་ཟོས། དུས་ཚོད་གཉིས་ཀྱི་ཐོག་ཅོ་ནེ་དཔོན་ཕྱིར་སོང་། དགུ་བའི་
ཚེས་ ༡ ༡ལ་མཛོད་དགེ་ནས་ཅོ་ནེའི་འ ཐུས་མི་རྣམས་ལ་ཇ་དྲངས་སྟོན་མོ་བྱས། ཕྱི་དྲོ་གྲོས་བྱས་ནས་ཚེས་ ༡༢
གསར་རྟ་ཞོན་ནས་ས་མཚམས་བར་དུ་སོང་། རང་ནས་ཕར་ཚུར་ལ་མཐུན་འབྲེལ་དགོས་ཚུལ་གྱི་གཏམ་བ ཤང།
ཉུང་ཀྲུའུ་ཀྲང་ནས་ཀན་ལྷོ་མི་དམངས་སྲིད་གཞུང་གིས་ཐག་བཅད་པའི་ཡི་གེ་བཏོན། དེ་ནས་རྡོ་རིང་སློང་ས་
སོགས་བཤད་ནས་ཕྱིར་ལམ་མདོ་སྡེ་རབ་ཁ་མན་ཆད་ནས་ཅོ་ནེའི་སྐུར་ཐོག་ལ་སོང་། མཛོད་དགེའི་འཐུས་མི་
བཅས་ལ་གསོལ་སྟོན་ཟབ་རྒྱས་དྲངས། ཞེས་དང་། གཞན་ཡང་འདིའི་སྐོར་སྤྲུལ་སྐུའི་འཇིག་རྟེན་ལས། སྐབས་
དེ ར་ཀན་ལྷོ་ནང་ཁུལ་དུ་རྩྭ་ས་རྩོད་གླེང་ཆེས་ཆེ་ཤོས་ནི་བསང་ཆུ་རྫོང་དང་ཅོ་ནེ་རྫོང་བར་གྱི་བྲག་ལའི་ཁས་
ཞེས་པ་དེ་སུའི་ཁོངས་གཏོགས་ཀྱི་རྩོད་གླེང་རེད། ས་མཚམས་དེ་རྩོད་གླེང་བྱེད་ང གོས་པའི་ལོ་རྒྱུས་དོན་རྐྱེན་
གུང་ཐང་རིན་པོ་ཆེ་ཁོང་གི་ཞལ་ནས། བྲག་ལའི་ཁས་ནི་མིང་རྒྱལ་རོ བ ས་ཀྱི་མཇུག་ཏུ་དེ མག་མིའི་རྟ་འཚོ་ས་
རེད། དམག་ཕྱིར་སོང་རྗེས་སུ་བསང་ཆུ་དང་ཅོ་ནེའི་དམངས་ཚོགས་ཚོས་ཁོའི་རེད་ཁྱོས་རེད་ཅེས་ཀུན་གྱིས་
བདག་པོ་རྒྱབ་ནས་ཕན་ཚུན་དུ་འ ཐེན་ལྷོད་མི་བྱེད་པར་ཡུན་རིང་དུ་རྩོད་པ་བྱས་ནས་ལུས། དེ་རྗེས་གོ་མིན་
ཏང་གི་སྐབས་སུ་མེན་ཞན་ཀྲོན་ཆུའུ་ནས་| g: 1: 1༨༽མི་སྣ་ཆེད་དུ་མངགས་པ་ཡོང་ནས་གྱོང་གཞི་འདུམ་འགྲིག་
བྱས་པའི་མཇུག་འབྲས་མེ་ཐོག་ཏུ་སྣུམ་བཞིན་ཇེ་སྡུག་ཇེ་བཙོག་ཏུ་བཏང༌། རྒྱུ་མཚན་ནི་ཆེད་མངགས་པ་ཁོ་རང་
ཅོ་ནེ་ཕྱོགས་སུ་གནས་ཚུལ་རྒྱུས་ལོན་བྱེད་དུ་སོང་བ་ན། ཅོ་ནེའི་ཕྱོགས་ནས་ཁོ་ལ་རྒྱུ་ནོར་མང་བོའི་ལྐོག་རྔན་སྤྲད་
པས། བྲག་ལའི་ཁས་ཅོ་ནེ་ལ་གཏོགས་ཞེས་བཤད། དེ་ནས་དམེ་བོའི་ས་ཆར་ཐོན་དུས་ཁོ་ལ་གླ་རྩི། སྟག་པགས། ཤྭ་
རྭ་སོགས་ནོམ་པ་འགངས་ཆེན་གྱི་ལྐོག་རྔན་སྤྲད་པ་ན། བྲག་ལས་ཁས་དམེ་བོ་ལ་སྦྱིན་ད གོས་ཞེས་བཤང། དེ་
བཞིན་ཆེད་མངགས་པ་འདིས་ཕྱོགས་གཉིས་ཀ་ལ་ཁས་བླངས་ཤིང་། འདུམ་འགྲིག་གི་ཆིངས་ཡིག་ཏུ་ཕྱོགས་གཉིས་
ཀ་སུས་བལྟས་ཀྱང་ར ང་ར ང་འ་་གཏོགས་པའི་ཡི་གེ་མགོ་སྐོར་ཞིག་བཞག་སྟབས། ཕན་ཚུན་སུས་ཀྱང་འཐེན་
ཤས་ལྷོད་ཤས་མེད་པར་མ ཐར་འཐབ་འཛིང་བྱས་ཏེ་དམེ་བོའི་དཔོན་པོ་ཞིག་ཅོ་ནེས་བསད་པ ས་གཡུལ་འཁྲུག་
ཆེན་པོ་བྱུང་། བཅོས་བསྒྱུར་མ་བྱས་སྔོན་ནས་བཟུང་ད་བར་དུ་ཕན་ཚུན་གཉིས་ཀར་མི་བསད་པ་བརྩིས་ན་བརྒྱ་
ལྷག་ཟིན་འདུག གནད་དོན་དེར་བསང་ཆུ་དང་ཅོ་ནེ་རྫོང་སྲིད་གཞུང་། བླ་བྲང་དགོན་པའི་བདེ་འཇགས་ཟི་



བཀའ་སློབ་ཟིན་བྲིས་ཕྱོགས་བསྒྲིགས།
ལེན་ཨ་བློ་ཚང༌༼ སྐབས་དེར་ཀན་སུའུ་ཞིང་ཆེན་སྲིད་གྲོས་ཀྱི་ཀྲུའུ་ཞི་གཞོན་པ༽ངང་ཅོ་ནེ་དཔོན་པོ་དབྱང་ཧྥུ་ཞེན་
( 4 ， ，༔ ཀན་སུའུ་ཞིང་ཆེན་མི་དམངས་འཐུས་མི་ཚོགས་ཆེན་གྱི་ཚོགས་གཙོ་གཞོན་པ ༽སོག ས་གྱིས་ཀྱང་
སྔོན་ཆད་འདུམ་འགྲིག་བྱས་པ་རེད། གཞན་སྔོན་ཆད་ལན་ཀྲུའུ་དམག་ཁུལ་གྱི་དམག་སྤྱི་ཆེན་མོ་གཞོན་པ་ཞིག་
གིས་འདུམ་འགྲིག་བྱས་ནས་ཁོ་བོ་ཁ་ཕྱིར་འཁོར་དེ་ལ་ཕར་རྒྱབ་ཏུ་བརྒལ་མ་ཐག་གྱོང་ལོག་ནས་ཕན་ཚུན་གཡུལ་
འཁྲུ ག་བྱས་པ་གན ས་ཚུལ་དེ་འདྲ་རེ ད། རིག་གསར་སྐབས་གཡོན་ཕྱོགས་པས། མི་མང་ཚང་མ་ཁྱིམ་གཅིག་གི་
བཟའ་མི་རེད། རྩྭ་ས་རྩོད་གླེང་ནི་ས་གནས་ང པོན་ཁ ག་ད ང་། སྐུ་དྲག་མི་དྲག་བར་གྱི་རྩོད་གླེང་རེད་ཅེས་ས་
གནས་དཔོན་རིགས་དང་། སྐུ་དྲག་མི་དྲག་ལ་འཐབ་རྩོད་བཏང་། སྤྱི་ཚོགས་རིང་ལུགས་ཁྱི མ་ཚང་གཅིག་ལ་
ནང་ཁུལ་གྱི་ས་མཚམས་མེང། ང་ལོ་ཁྱེ ད་ཚང་གི་རྩྭ་ས་ངང་ཕྱིར་ལོ་གན་ཚང་གི་རྩྭ་ས་བྱས་ཆོག་ཅེས་སྐབས་དེར་
ཆབ་སྲིད་ཀྱི་འཐབ་རྩོད་དྲག་གནོན་འོག་གནས་སྐབས་སུ་རྩོད་གླེང་མེད་པ་ལྟ་བུ་བྱུང་རུང་དེ་རྗེས་ཇེ་སྡུག་ཏུ་གྱུར་
བ་རེད་ཅེས་གསུངས། དེ་ལྟར་ཀན་སུའུ་ཞིང་ཆེན་ཨུ་ཡོན་གྱིས་ཁོང་དང་དབྱང་ཧྥུ་ཞེན་གཉིས་ནས་འ དུམ་འགྲིག་
བྱེད་དགོས་པའི་བཀའ་ཕེབས་པ་ལྟར། ༡༩ ༨ ༠ ལོའི་ཟླ་ལྔ་བར་ལོ ང་ཉིད་སྐུ་འཁོར་དང་བཅས་རྩྭ་ས་རྩོད་གླེང་
བྱེད་སའི་དམངས་ཚོགས་ཀྱི་ཁྲོང་དུ་ཕེབས་ནས་རྩྭ་ས་རྩོད་གླེང་གི་གྱོད་དོན་ལ་ཞལ་བརྡ་བསླབ་བྱ་གནང་ཚེ་རྒྱ་
ཚེ་བའི་དམངས་ཚོགས་ཀུན་ཧ་ཅང་དགའ་མགུའི་ངང་ཁོང་གི་བཀའ་གསུང་དང་ལེན་བརྩི་སྲུང་བྱེད་རྒྱུ་ཁས་
བླང༌། དེ་བཞིན་ཁོང་ནས་ཕན་ཚུན་གྱི་ཁ་འགོ་བ་ཚོ་བོས་ནས་གྲོས་མོལ་བྱས་པ་ན། གཅིག་གིས་གཅིག་ལ་འཐེན་ལྷོད་མི་
བྱེད་པར་རེ་ཞིག་ལུས་ན་ཡང་། ཁོང་ཉིད་ནས་ངམངས་ཚོགས་ཚོ་སུས་ཀྱང་རང་གི་རུ་སྡེའི་ནང་གི་ཁ་དབང་ལ་རྒྱུ་
སོགས་ཀྱིས་ཕན་ཚུན་དུ་སྙི་མི་སྦྱིན་པ་རྟོ ག ས་ནས་ང མང ས་ཚོགས་ཀྱི་ཚབ་བྱེད་ཐུབ་པའི་མི་བཅུ་བ་ཞིག་ཁོང་གི་
མདུན་དུ་བོས་ནས་རྒྱུ་མཚན་སློབ་གསོ་དང་། ཀུན་ཁ་འཆམ་ནས་དམངས་ཚོགས་ཀྱི་སྔོན་དུ་འགོ་ཁྲིད་ནས་གྱོང་འགྲིག་
མཐུན་བྱེད་རྒྱུ་ཁས་ལེན་དུ་བཅུག་པ་ན། དམངས་ཚོགས་རྣམས་ཧ་ཅང་དགའ་མགུའི་ངང་རྗེས་སུ་འབྲངས་པ་སོགས་
ཐབས་མཁས་ཀྱི་སྒོ་ནས་ལོ་དེའི་སྤྱི་ཟླ་༥ནས་༧པའི་བར་ཕན་ཚུན་གྱོད་གཞི་ཡོང ས་སུ་འ གྲིག་མཐུན་བྱུང་
ནས་གྲོས་ཆོད་ཆིངས་ཡིག་བཞག་པ་འདི་ལྟར། བྲག་ལའི་ཁས་ལུང་བ་ཅོ་ནེ་ཕྱོགས་སུ་འཁོར་ཡོད་པས་སྲིབ་ངོས་
ཚང་མ་ཅོ་ནེ་ཕྱོགས་སུ་བཅང། ཉིན་ངོས་ཁ་གཉིས་ལ་གས་བྱས་ནས་བགོས། དེ་ལྟར་ཆིངས་བཞག་པ་ལ་ཀན་ལྷོ་
ཁུལ་ནས་གྱོང་འགྱིག་པ ར་ངགའ་སྟོན་ཕུལ་ ང་བར་མི་ལོ་བཅུ་ཕྲག་འགའ་སོང་ཞིང་། དེ་ནས་བཟུང་ཁ་གཉིས་
ནམ་ཡང་རྩོད་པ་མེད་པ་མ་ཟད། མཐུན་སྒྲིལ་ཇེ་ཟབ་ཇེ་བཟང་དུ་འགྲོ་བཞིན་བ ངའོ་ ལོ་རབས་བརྒྱད་ཅུ་བའི་
འགོར་ཁོང་ནས་རྩྭ་ས་རྩོད་གླེང་འགའ་ལེགས་འ དུམ་བྱས་པར། ད་དུང་ཡང་གཡོན་ཐལ་ཆེ་བའི་བསམ་བློ་ཡོད་
87



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་ལས་བྱེང་དང་འགོ་ཁྲིད་འགའ་ཕྲག་དོག་གིས། ང་ལྟ་དམངས་ཚོགས་ཀྱིས་བླ་མ་དང་དཔོན་པོ། སྐུ་དྲག་མི་
དྲག་གིས་བཤད་པའི་ཁར་ཉན་པ་ལས་གུང་ཁྲན་ཏང་གིས་བཤད་པ་འི་ཁར་མི་ཉན་པར་འདུག ཀན་ལྷོ་ལ་བཀས་
བཀོད་རྒྱུད་འཛིན་རིང་ལུགས་པས་གུང་ཁྲན་ཏང་གི་འགོ་འདྲེན་པའི་ཚབ་བྱེད་ཀྱི་འ དུག་སོགས་ངན་སྨོས་བྱས།
༡༩ ༨ ༡ ཁོང་ནས་ཀན་ལྷོ་ཁུལ་གྱི་ཆེས་དཀའ་གནང་ཀྱི་རྩྭ་ས་རྩོད་གླེང་གི་གྱོད་ཆེན་གསུམ་བཤད་པ་ར། ཀན་ལྷོ་
གསར་ཤོག་ངོས་སུ་ལས་བྱེད་རྒན་པ་གཉིས་ཀྱི ས་ས་རྩོད་དེ་དག་འགྲིག་འ དུ མ་བྱས་པ་རེད་ཅེས་བཀོད་པ་ལས།
ཁོང་དང་ཅོ་ནེ་དཔོན་ངོ༌་དབྱང་ཧྥུ་ཞེན་རྣམ་གཉིས་ཀྱི་མིང་ཙམ་ཡང་གླེང་མི་འདུག ཀན་ལྷོའི་ལས་བྱེད་མི་སྣ་དང་
ང མང ས་ཚོགས་ཁྲོང་དེ་ལ་བསམ་འཆར་ཆེན་པོ་བྱུང་བར། ཁོང་ནས། གང་ལྟར་་ ང་བོང། གནད་དོན་ཐག་ཆོད་
སོང་བས། གསར་ཤོག་ཏུ་ཁྱབ་བསྒྲགས་བྱས་ན་ཆོག་མ་བྱས་ནའང་ཆོག རང་ཅག་གི་བསམ་དོན་འགྲུབ་པ་ཡིན།
མི་རི གས་དང་མི་རིགས་བར་མཐུན་སྒྲིལ་དང་མི་རིགས་ནང་ཁུལ་དུ་མཐུན་སྒྲིལ་བྱུང་རྒྱུ་ནི་རྒྱལ་ཁབ་ལ་ཕན་པ་
ཆེན་པོའི་བྱ་བ་ཞིག་རེད། ངས་ཚེ་མཇུག་འདིར་རྒྱལ་ཁབ་དང་མི་རིགས་ལ་ཕན་པའི་བྱ་བ་སྒྲུབ་རྒྱུ་ནི་བང ག་གི་
འོས་འགན་རེད། ཅེས་གསུངས་ ཤིང་། སྐབས་དེའི་བཀའ་སློབ་ང ངོས་ཚན་པ་ཞིག་རྙེད་པ་གཤམ་གསལ་
དེས་ན་ང་དབྱང་ཀྲུའུ་རིན་གྱི་ཁ་མ་བྱས་ན་ཡང་འདྲ། ངེད་རང་གི་ཁ་མ་བྱས་ན་ཡང་
ཆོག དེ་རིང་ཐམས་ཅད་པོ་འཛོམས་ས་འདི་ནས་ཁ་བརྡ་ཅུང་ཞིག་བྱེད་བསམ་ཡོད།
ཚོགས་འདུ་མང་བོ་འཚོགས་ན་ཅུང་སུན་སྣང་སྐྱེ་བཞིན་ཡོད་ན་ཡང་ཐང་། བཤད་རྒྱུ་
གསར་བ་མེད་པར་ཡང་དང་ཡང་དུ་འཚོགས་རྒྱུ་ཅི་ཡོད་བསམ་པ་ཡོད་ལས་ཆེ་སྟེ། དེ་འདྲ་
བསམ་མི་ཉན། སྤྱིར་ན་ཁ་སང་རྫོང་ཁག་གཉིས་ཀྱི་མི་སྣ་དང་འགོ་འདྲེན་ཐམས་ཅད་
ཀྱིས་གཙབ་བསྡུར་བྱས་ཡོད། དེ་རིང་ཐམས་ཅད་པོ་ལྷན་ག ཅིག་ཏུ་ཚོགས་འདུ་ཞིག་
འཚོགས་ནས་བཤད་རྒྱུ་ཅི་ཡོད་ཟེར་ན། གོང་དུ་དབྱང་ཀྲུའུ་ཀྲང་གིས་བཤད་པ་བཞིན་དུ་
དབྱང་ཀྲུའུ་རིན་ཁོང་གིས་སྐུ་ཚེགས་དཀའ་ལས་ལ་མ་འཛེམས་པར། སྐུ་ལྗིད་པོས་ཡང་མོ་
བྱས་ནས་ཅི་བསམ་ན་སེམས་ཅན་གྱི་དོན་དང་། རྫོང་ཁག་གཉིས་ཀྱི་རུ་སྡེ་བའི་དོན་བསམ་
ནས། རང་གི་ཕུང་བོ་ལ་ནད་ལྕི་མོ་འདི་འདྲས་ཟིན་ཀྱང་དེ་ལ་མ་འཛེམས་པར་ས་འ དིར་
ཡོང་སྟེ། ངེད་གཉིས་དང་ཐམས་ཅད་པོ་ཁ་ངོ་ཐུག་ནས་ཁོ་རང་གིས་ཀྱང་རྒྱུ་མཚན་དང་རེ་
38



བཀའ་སློབ་ཟིན་བྲིས་ཕྱོགས་བསྒྲིགས།
བ་དེ་བཞིན་ངེད་ཀྱི་བསམ་པ་ཐམས་ཅད་ལ་བཤད་པ་དེ་ལྟར་རེད། ཁ་སང་ཡང་ཅིག་འ གོ་
འདྲེན་རྣམ་པ་ཚོ་དང་ཏང་ཡོན་ལས་བྱེད་ཚང་མ་ཚོགས་འདུ་ཞིག་འཚོགས་ཤིང་། དེའི་
སྟེང་དུ་དབྱང་ཀྲུའུ་རིན་གྱིས་གསུང་བཤད་ནན་མོ་གནང་སོང་། ཐམས་ཅད་ལ་རེ་བ་དང་
བསམ་འཆར་ཅི་ཡོད་ཀུན་གྱིས་གཙབ་བསྡུར་བྱས་ཤིང་དེའི་མཇུག་འབྲས་དེ་རིང་ཡར་ཡི་
གེ་བྲིས་ནས་བྱིན་ཡོད། དཔོན་པོ་དང་ངེད་གཉིས་ཀྱིས་ཀྱང་གྲོས་མོལ་བྱས་པ་ལྟར་ན། འུ་
ཚོའི་དུས་ཚོད་འདི་ཕྱིར་འགྱངས་མང་བོ་བྱས་ན་ཐམས་ཅད་ལ་དཀའ་ལས་རེད། མི་ཚེགས་
རྒྱུ་ཚེགས་ཆ་ཐམས་ཅད་ཀྱི་སྟེང་ནས་དུས་ཚོད་ཕར་འགྱངས་ན་མི་བཟང་། དེ་མ་ཟད་འཇིག་
རྟེན་གྱི་བྱ་བ་ཟེར་བ། འདིར་མི་བཟང་བོ་ཡང་ཡོད་ལ་མི་ངན་པ་ཡང་ཡོད་པ་རེད། མི་ངན་པ་
ཚོས་འདིར་ཡོང་ནས་འུ་ཚོ་ཚང་མ་ལ་ངན་སྙིགས་བཙུགས། ཕྱིར་དམངས་ཚོགས་ཀྱི་ནང་དུ་
སོང་ནས་ཁྱེད་སྐུ་ཚབ་རྣམ་པ་དང་འུ་ཚོས་དེ་འདྲ་བྱས་སོང་འདི་འདྲ་བྱས་སོང་། གན་སང་
གིས་དེ་ལྟར་བཤད། འདི་ཚང་གིས་འདི་ལྟར་བཤད་ལ་སོགས་སྐད་ཆ་ཕར་འཁྱེར་ཚུར་འཁྱེར་
བྱས་ན་དོན་དག་ལམ་འགྲོ་ཡོང་བར་འགལ་རྐྱེན་དུ་མི་འགྲོ་བའི་ངེས་པ་མེད་པས། འུ་ཚོ་
ཚང་མས་དུས་ཚོད་དམ་འཛིན་བྱས་ནས་བྱ་བ་བྱེད་དགོས། དབྱང་ཀྲུའུ་རིན་ལ་ད་ནངས་
སྔ་མོ་ཁུལ་མི་དམངས་ནས་བྱ་བ་འགའ་སྙན་ཞུ་ཡོད་པས། ཆུ་ཚོད་འགའ་ལ་ཚོགས་འདུ་
འཚོགས་པས། ཁོང་ལ་མཚོན་ན་དཀའ་ལས་ཆེན་པོ་རེད། ཁ་སང་ཁེ་ཉིན། ད་ནངས་བྱས་
ནས་ཚོགས་འདུ་འཚོགས་པས་ཕུང་ཁམས་དང་ནང་ཐམས་ཅད་ཀྱིས་དཀའ་ལས་ཆེ་བས།
ཁོང་ནས་ང་ལ་ཁྱོད་ཀྱིས་འུ་གཉིས་ཀྱི་ཚབ་བྱས་ནས་ཤོང་དང་ཆོག ཁོང་ལ་བསམ་འཆར་
གཞན་མེད། ཁོང་ལ་གནང་བ་ཞིག་བྱིན་ཞེས་གསུངས་བྱུང་བས། དེས་ན་འུ་ཚོས་དཔོན་
པོའི་བདེ་ཐང་ལ་འདང་རྒྱག་དགོས་སྟབས། ང་རང་ནས་དབྱང་ཀྲུའུ་རིན་གྱི་ཚབ་བྱས་ཟེར་
ན་ཡང་ཆོག ངེད་རང་གཉིས་ཀའི་ཚབ་བྱས་ནས་དེ་རིང་ཐམས་ཅད་པོ་འཛོམས་ས་འདི་
ནས་ཁ་བརྡ་ཅུང་ཞིག་བྱེད་བསམ་ཡོད། ཚོགས་འདུ་མང་བོ་འཚོགས་ན་ཐམས་ཅད་ཅུང་སུན་
སྣང་བྱུང་བཞིན་ཡོད་ལས་ཆེ། བཤད་རྒྱུ་ཐམས་ཅད་གཅིག་རེད། ཡང་དང་ཡང་དུ་ཅི་ཞིག་
80



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འཚོགས་བསམ་པ་བྱུང་ན་དེ་འདྲ་བསམ་མི་ཉན། ཁ་སང་རྫོང་ཁག་གཉིས་ཀྱིས་གཙབ་
བསྡུར་བྱས་པ་ལ། ངེད་གཉིས་ཀྱིས་བལྟས་ན་སྔ་མ་བཞིན་དུ་གཅིག་པ་རེད། གཅིག་ན་
ཐམས་ཅད་ལ་ད་ཐེངས་གྱོད་འདི་འགྲིག་སོང་ན་བསམ་པའི་རེ་བ་ཡོད། ཐམས་ཅད་ལ་ད་
ཐེངས་འདིའི་གྱོད་འདི་མ་འགྲིག་ན། རྗེས་སུ་གྱོད་འདིའི་བར་དུ་ཡོང་མི་ཡོད་རྒྱུ་མ་རེད།
གལ་སྲིད་ཕན་ཚུན་གཉིས་ཀྱིས་དམག་འཁྲུག་བྱས་ན་དེ་དུས་འབོད་ས་ཞིག་རྙེད་རྒྱུ་མ་རེད།
དེ་བས་ད་ཐེངས་དུས་སྐབས་འགྲིག་པ་རེད། གོང་དུ་དབྱང་ཧྲུའུ་ཅིས་བཤད་པ་ལྟར། དུས་
སྐབས་ཧ་ཅང་བཟང་བོ་རེད། ཡང་དང་རིམ་པས་འདི་འདྲ་བའི་དུས་སྐབས་ཡོང་རྒྱུ་ཡོད་
པ་མ་རེད་ཟེར་བ་ཐམས་ཅད་པོའི་སེམས་ལ་བབས་འདུག གསུམ་ན་ཐམས་ཅད་པོའི་
སེམས་ལ་ད་ཐེངས་གྱོད་དོན་འགྲིག་རྒྱུ་རེད། སྔོན་ཆད་ཡིན་ན་ཕན་ཚུན་བར་རྩོད་རྒྱུའི་ས་
ཧ་ཅང་ཆེ་བར་འདུག ད་ཐེངས་ཡིན་ན་ཕན་ཚུན་གྱི་རྩོད་རྒྱུའི་ས་དེ་ཇེ་ཆུང་ནས་ཇེ་ཆུང་དུ་
སོང་སྟེ་ཅུང་ཙམ་ཞིག་གི་སྟེང་དུ་ཐོགས་འདུག ད་ཐེངས་རྔ་ཚིགས་སྟེང་ནས་གྲི་མ་བཅག་
ན་བསམ་ནི་མང་བོ་འདུག ཁ་སང་ལས་བྱེད་པ་ཚོ་ཡིན་ན་གཙོ་བོ་དམངས་ཚོགས་མཐུན་པ་
བྱུང་ན་ཁོང་ཚོ་འཐད་པ་ཡིན་ཞེས་ཚིག་ཐོག་ན་བསྡད་ཡོད། ངེད་གཉིས་ནས་ཀྱང་ད་ནངས་
སོང་ནས་གྲོས་བྱས་འདང་བརྒྱབས་པ་ན། ཀུན་གྱི་རེ་བ་ཅི་ཡིན་ཟེར་ན། དམངས་ཚོགས་ཕན་
ཚུན་གཉིས་ཀའི་འདོད་པ་རིམ་གྱིས་གཅིག་མཐུན་དུ་སོང་ན་དེའི་ཡན་གྱི་དོན་བཟང་བོ་
ཞིག་མི་འདུག དེས་ན་འགལ་བ་འདི་མི་རིགས་ནང་ཁུལ་གྱི་འགལ་བ་རེད། དེ་ནི་གྲལ་རིམ་
དང་གྲལ་རིམ་བར་གྱི་འགལ་བ་མ་རེད། དེས་ན་མི་དམངས་ནང་ཁུལ་གྱི་འགལ་བ་འདི་མི་
མང་ཚོས་ཕན་ཚུན་གཉིས་ཀ་ལ་འདང་བརྒྱབས་ཏེ། ཕན་ཚུན་གཉིས་ཀས་འཐེན་ལྷོད་
བྱེད་དགོས། སྔོན་ཆད་ཀྱི་ལོ་རྒྱུས་བཤད་ན་ཕན་ཚུན་གཉིས་ཀ་ལ་བཤད་རྒྱུ་ཡོད། སྔོན་ཆད་
ཀྱི་རུ་འབབ་ས་སོགས་ས་ལ་ས་རྟགས་ཆུ་ལ་ཆུ་རྟགས་ཕན་ཚུན་གཉིས་ཀར་བཤད་རྒྱུ་མང་བོ་
ཡོད། འོན་ཀྱང་གཙོ་བོ་བཅིངས་གྲོལ་བྱས་རྗེས་ཀྱི་ཡིག་ཆ་གསར་བ་དེ་གཞིར་འཛིན་དགོས།
སྔོན་ཆད་ཀྱི་ལོ་རྒྱུས་རྙིང་བ་གཞིར་མི་འཛིན་རྒྱུ་བྱས་པ་ཡིན། དེ་ནི་རྒྱལ་སྲིད་སྤྱི་ཁྱབ་ཁང་
)()



བཀའ་སློབ་ཟིན་བྲིས་ཕྱོགས་བསྒྲིགས།
གི་བཀའ་རེད། བཅིངས་གྲོལ་བྱས་རྗེས་ཀྱི་ས་མཚམས་ཡིན་ན་ཡང་ཕན་ཚུན་གཉིས་ཀར་
འཐེན་འཁྱེར་ཅུང་ཡོད་འདུག འོན་ཀྱང་ཁྱེད་ཚོ་ཁ་སང་ཡོང་བ་ཚོ་སུ་ཡིན་ན་དམངས་
ཚོགས་ཀྱི་བདེ་སྐྱིད་དང་བོད་ཕྱི་རབས་པའི་ཚེ་དང་སྲོག་ལ་འདང་བརྒྱབས་ནས་ཡོང་བ་
རེད། འཁྲུག་པ་ཞིག་བྱུང་ན་མི་ཤི་དགོས་པ་རེད། མདའ་བོའུ་ལག་ཆ་ལ་ཁ་མིག་མེད་པས་སུ་
གསོད་མི་ ཤེས། རང་གི་བུ་དང་སྤུན་གསོད་ལས་ཆེ། ཉེ་གཞི་རྩ་ལག་ཡང་གསོད་ལས་ཆེ། ཁྱེད་
ཚོ་ཕན་ཚུན་གཉིས་ཀའི་ནང་ན་ཉེ་གཞི་རྩ་ལག་མང་བོ་ཡོད་པས་རང་རྩིབ་ཀྱི་མི་བསད་
ན་སེམས་ན་སྡུག་བསྔལ་ཡོད་རྒྱུ་རེད། འོན་ཀྱང་། གྱོང་འདི་བསམ་པ་ནག་པོ་རེད། ཞེ་སྡང་
གི་དབང་གིས་བསད་ནོ་འགྲིག་འདུག་ཅེས་མི་བཤད་ཐབས་མེད་རེད། བསད་པའི་རྗེས་སུ་
དོན་དག་ལྷག་ཏུ་འགྲིག་རྒྱུ་མེད་ལ། ས་ལོན་རྒྱུ་མེད་པ་ཤེས་གསལ་རེད། ལོ་རྒྱུས་ལ་བལྟས་
སོང་ན་ཡང་མི་ལོ་བཞི་བཅུ་ལྷག་ཏེ། ང་ལོ་བཅུ་བདུན་སྐབས་སུ་མཛོད་དགེའི་དཔོན་པོ་ཚེ་
བ་དེ་བསད་པ་རེད། ང་དེའི་ཤི་བོའི་སྔས་མགོ་རེད། དེ་ནས་བཟུང་ད་བར་དུ་ཕན་ཚུན་
གཉིས་ཀའི་བར་ས་རྩོད་རེས་དང་མི་གསོད་རེས་བྱས་པ་རེད། ཕན་ཚུན་བར་མི་བདུན་ཅུ་
བརྒྱད་ཅུ་ལྷག་ཅིག་བསད་པ་རེད། བསད་བསད་ཀྱང་ས་རྩོད་རྒྱུ་བོ་ད་དུང་ཡང་འདི་རེད།
ད་ཐེངས་དོན་འདི་འགྲིག་ཐབས་ཤིག་མ་བྱུང་ན་ཕན་ཚུན་བར་ད་དུང་ཡང་མི་བསད་རྟ་
འགྱེལ་བྱེད་ཅིང་། ས་དོན་ནམ་ཡང་འགྲིག་རྒྱུ་ཡོད་པ་མ་རེད། དེས་ན་ད་ཐེངས་ང་མར་
སོང་ནས་དམངས་ཚོགས་ཚང་མ་ལ་ཁ་བརྡ་སློབ་གསོ་མང་བོ་བྱས་ཤིང་། དམངས་ཚོགས་
ཚང་མས་ཀྱང་ངའི་ལག་ཏུ་སེམས་བཞག་ནས་དྲང་མོ་བདེན་པ་བྱས་སོང་། མཛོད་དགེ་
དང་ཅོ་ནེ་ཕན་ཚུན་གཉིས་ཀའི་ཁ་འཕྲོ་དང་དམངས་ཚོགས་ཀྱིས་ང་ལ་སེམས་གཏད་ནས་
གྱོད་འདི་འགྲིག་སོང་ན་བསམ་པ་རེད་མ་གཏོགས་ཕན་ཚུན་རྩོད་རྒྱུའི་ས་འདི་འདྲ་ཇེ་ཆུང་
དུ་འགྲོ་ཐུབ་པ་མ་རེད། དེ་ནི་ང་རང་ཡིན་ན་མི་བརྗེད་ལ། འུ་ཚོ་མ་ཟད་བོད་ཕྱི་རབས་པ་མ་
འོངས་དུས་ཀྱི་མཐའ་ལ་ཡང་བརྗེད་རྒྱུ་ཡོད་པ་མ་རེད། དེ་རིང་ཚང་མ་འཚོགས་ས་འདི་
ནས་སྔོན་ཆད་ཀྱི་གྱོད་བཤད་ཚུལ་མ་ཡིན་པར། མདུན་ཅོག་གཅིག་གི་སྟེང་ནས་ཁྱིམ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བཟའ་བའི་བཟའ་གཏམ་བཤད་བཤད་བྱས་ན། འདིར་གསང་རྒྱུ་སྦེད་རྒྱུ་གཅིག་ཀྱང་མེད།
ཕར་དེད་ན་བཟའ་བའི་བཟའ་གཏམ་བོད་ཁ་བ་ཅན་རང་གི་ནང་ཡིན་ལ། དེ་ལས་ཀྱང་
མཛོད་དགེ་ཅོ་ནེ་གཉིས་དགའ་ཡེ་ཤེས་དར་རྒྱས་ལས་མཆེད་པའི་གདུང་རྒྱུད་གཅིག་རེད།
གདུང་རྒྱུད་མཆེད་ཚུལ་ཅོ་ནེ་བསྟན་འགྱུར་དཀར་ཆག་ནང་དུ་ཡོད་པ་ཇི་བཞིན་རེད། དེའི་
སྟབས་ཕ་ཕུ་ནུའི་ནང་དུ་གྱོད་སྣ་ཁ་མཆུ་མེད་ན་བསམ་ནས་མི་བདག་པོ་གཉིས་ཀྱིས་ང་ལ་
སེམས་གཏམ་བཤད། བློ་ལག་ཏུ་བཞག་པ་རེད། དེས་ན་ངས་བཤད་བཤད་པའི་མཐར་
ཕྱོགས་གཅིག་སྨྱུག་ལྗང་ལ་ཁར་ཐོན་ཡོད། ཕྱོགས་གཅིག་སྨྱུག་ལྗང་ཆུ་ཁར་ཐོན་ཡོད། རྩོད་
ས་ལ་སྨྱུག་ལྗང་ཉིན་གཅིག་པོ་མ་གཏོགས་མེད། དེ་ལ་ས་རིང་ཐུང་བྲག་ལུང་ཁིས་ཁ་ནས་
མར་སྨུག་ཆུང་དང་སྨྱུག་ལྗང་གི་ཆུ་འདྲེས་མཚམས་བར་དུ་ས་ལེ་བར་ཉི་ཤུ་ལས་མེད། སྔོན་
ཆད་ཁྱེད་ཚོ་མཉམ་ལས་ཁང་ཡིན་དུས་རྩོད་གཞི་ས་མོའུ་ཁྲི་ཚོ་བརྒྱད་ཡོད། ད་ནི་སྨྱུག་
ལྗང་ཉིན་ན་ས་མོའུ་སྟོང་དྲུག་མ་གཏོགས་མེད། སྔོན་ཆད་ཀྱི་བཤད་ཚུལ་ལྟར་གུར་དཀར་
སྐུར་ལམ་དང་བ་གླང་སྒྲུང་ལམ་སོགས་བྱས་ན་ས་མོའུ་ཁྲི་ཚོ་མང་བོ་ཡོད། དེ་རིང་དེ་དག་
ཚང་མ་ཕན་ཚུན་བར་བཤད་ནས་མཐུན་པ་བྱས་ཏེ། རྩོད་གཞིའི་ས་ལ་ད་ནི་ས་མོའུ་སྟོང་ཚོ་
འགའ་མ་གཏོགས་མེད་སོང་། མི་རང་ག་བ་ཞིག་གིས་བལྟས་ན་ས་དེ་འདྲའི་ཉུང་བ་ཞིག་གི་
སྟེང་ནས་མི་འགྲིག་པའི་དཔེ་ཞིག་མེད་པ་རེད། ངས་ཁྱེད་ཚོ་ལ་དཔེ་ཞིག་བཞག་ནས་
བཤད་ན། རྨ་ཆུའི་ཆུ་ཁ་མ་དང་ཟི་ཁྲོན་གཉིས་ཀྱི་ས་མཚམས་ལ། ཆུ་ཁ་མས་ཟི་ཁྲོན་ལ་
དགོས་ཟེར་བའི་ས་ལ་མོའུ་ཁྲི་ཚོ་བཞི་བཅུ་ཐམ་པ་ཡོད། རྗེས་སུ་ཟི་ཁྲོན་གྱིས་ཆུ་ཁ་མ་ལ་ས་
མོའུ་ཁྲི་ཚོ་བཅོ་ལྔ་བྱིན་སོང་། ད་དུང་ཡང་ཀན་སུའུ་ཕྱོགས་ཀྱི་བློར་མ་བབས་པར་ང་ཉེ་
སྔོན་དེར་སོང་ནས་ངའི་ཁ་ངོ་ཐོད་པ་ལ་བལྟས་ནས་ས་མོའུ་ཁྲི་ཚོ་ལྔ་སྟེ། ས་མོས་ཁྲི་ཚོ་ཉི་ཤུ་
བྱིན་སོང་། ཁྲི་ཚོ་ཉི་ཤུ་དེ་ལ་རྩིས་ཤིག་རྒྱག་རྒྱུ་ན་ཁྱེད་ཚོའི་མཉམ་ལས་ཁང་གི་ས་འདྲ་བ་
ལྡབ་གསུམ་བཞི་ཞིག་ཡོད། གྱོད་ཁ་མཆུ་འགྲིག་ཐབས་བྱུང་ན་གཞན་གྱིས་དེ་འདྲ་ས་མང་
བོ་ཡང་བྱིན་ཡོད། དེས་ན་ཁྱེད་ཚོ་ལ་ཡང་སྔོན་ཆད་ནས་བཤད་མཚམས་ཡོད་འདུག དེ་



བཀའ་སློབ་ཟིན་བྲིས་ཕྱོགས་བསྒྲིགས།
རིང་ཁྱེད་ཕན་ཚུན་གཉིས་ཀའི་མི་ཡོད་ས་འདི་རེད། ངས་ཁྱེད་ཚོའི་བར་ལ་བརྫུན་བཤད་
པ་མིན། ཁྱེད་ཚོ་ཕན་ཚུན་སུས་བཤད་ན་བར་ཐག་དེ་མ་གཏོགས་མེད་འདུག དེ་ལྟར་ཡིན་
ན་དབྱང་ཀྲུའུ་རིན་ངེད་གཉིས་ཀྱིས་ཀྱང་འདང་མང་པོ་བརྒྱབས་པ་ཡིན། དབྱང་ཀྲུའུ་རིན་
གྱིས་ཅོ་ནེ་ཕྱོགས་ལ་ཁ་བརྡ་མང་བོ་བྱས་པ་རེད། ངས་མཛོད་དགེ་ཕྱོགས་ལ་ཕྱིའི་ཤ་བསྟན་
ཡོད། ནང་གི་སེམས་བྱིན་ཡོད། ཡང་དང་ཡང་གིས་ཁ་བརྡ་སློབ་གསོ་བྱས་ཡོད། དེ་ལྟར་
བྱས་ན་ཡང་ཁྱེད་ཕན་ཚུན་སུ་ཡིན་རུང་འདིའི་སྟེང་ནས་ཕན་ཚུན་བར་ས་མཐོ་གང་ཡང་
མི་བྱིན་ཞེས་ས་མོ་བྱེད་བཞིན་འདུག དེ་ལྟར་བྱེད་ཚེ་སྲོལ་རྒྱུན་ཡིན་ན་གཟུ་བ་ཞིག་ལ་
འགྲོ་ལམ་ཡོད་པ་རེད། ཕན་ཚུན་བར་ཕར་བ ཤད་ཚུར་བཤད་བྱས་པ་ལ་བདེན་བརྫུན་
གང་ཡོད་བརྟག་དཔྱད་བྱས་ནས་ཐག་ཅིག་གཅོད་པ་རེད། དེ་འགྲིག་ན། མི་འགྲིག་ན། སྔ་
དྲོ་གྱོད་པའི་གྱོད་དང་། ཕྱི་དྲོ་གཟུ་བའི་གྱོད་རེད་ཅེས་སུས་མ་ཁུར་ན་གཟུ་བ་དེའི་ངོ་ཡ་ལ་
འབུད་པ་རང་ཅག་བོད་པའི་གནའ་སྲོལ་རེད། འོན་ཀྱང་། ད་ཐེངས་རང་རེ་ཚོས་དེ་ལྟར་མི་
བྱེད། རྒྱུ་མཚན་ཅི་ཟེར་ན། ཉི་མ་སྔ་དྲོ་ཁྱེད་མཛོད་དགེ་ཅོ་ནེ་གཉིས་སྤུན་རེད། ཕྱི་དྲོ་ཕུ་ནུའི་
ནང་དུ་དམེ། འོ་ཟོ་ནང་དུ་ཁྲག་བྱས་སོང་བ་རེད་དེ། འོན་ཀྱང་། གྱོད་ཀྱི་ཁ་འཕྲོ་གཙང་མ་
ཞིག་བཟོས་པའི་སྲུབས་ཀ་དམ་པོ་བྱས་ནས། ཕན་ཚུན་བར་དུ་མཐུན་སྒྲིལ་ཡག་པོ་ཞིག་
འབྱུང་ཆེད་ཕན་ཚུན་རང་མོས་ཀྱིས་ཕན་ཚུན་བར་འདང་རྒྱོབས་ཞེས་ཁར་སང་ཅོ་ནེ་
དཔོན་པོ་ཡིན་ན་ཡང་དེ་ལྟར་བཤད་སོང་། དེའི་སྟབས་དེ་རིང་ཡིན་ན་ཡང་ཐག་བཅད་པ་
འདི་ཡིན་ཞེས་བཤད་རྒྱུ་མིན། ཕན་ཚུན་སུ་ཡིན་ན་ཁག་མེད། ད་དུང་ཡང་འདང་རྒྱོབས།
ངེད་གཉིས་ལ་མཚོན་ན་ཡང་ཁྱེད་ཚོས་བཤད་ན། ངེད་གཉིས་ཀྱི་ཡན་ཞིག་ཁྱེད་ཚོར་བརྩི་
རྒྱུ་འཚོ་རྒྱུ་མེད་ཟེར། སྔོན་ཆད་ང་ཅོ་ནེ་དང་མཛོད་དགེ་གཉིས་ཀར་སོང་བ་ན་ཕྱོགས་གཉིས་
ཀས་ང་ལ་མགོ་ལུས་སྲོག་གསུམ་ཁྱོད་ལ་གཏད་པ་ཡིན། ཤ་གྲི་སྡེར་གསུམ་ཁྱེད་ཀྱི་ལག་
ཏུ་བཞག་པ་ཡིན། དེ་རིང་དོན་དག་འདི་ལྷུ་ཡོད་ས་ཞིག་ནས་བཅོས་ན་ ལྷུ་མེད་ས་ཞིག་
ནས་གཅོག་ན་ཁྱོད་རང་ལ་ཐུག ཁྱོད་ལ་བློ་ཁེན་པ་ཡིན། ཡིད་ཆེས་པ་ཡིན། ད་དུང་གྱོད་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདི་ཁྱོད་ཀྱི་ལག་ནས་མ་འགྲིག་ཚེ་འགྲིག་ཐབས་ཤིག་ཡོད་པ་མ་རེད་ཅེས་བཤད་པ་རེད།
འོན་ཀྱང་དེ་རིང་ལྟ་བུར་དོན་དངོས་སུ་གནད་འགག་ལ་ཐུག་སོང་ན། དེ་འདྲ་ཞིག་བྱེད་
དགོས་ཚེ་གྱོད་འགྲིག་རྒྱུ་མེད་ཅེས་ཁྱེད་ཚོ་སུ་ཡིན་ན་བཤད་རྒྱུ་གཏམ་རྒྱུ་མེད་པ་དེ་འདྲ་
རེད། འོན་ཀྱང་དེ་རིང་ཁྱེད་ཚོ་ལ་གྲོས་མོལ་བསྡུར་གསུམ་བྱས། ངེད་རང་གཉིས་ཡིན་ན་
ཡང་འདང་བརྒྱབ་སོང་ན་དོན་རྩ་གཉིས་ཡོད། དོན་རྩ་གཅིག་ནི། ཁྱེད་ཚོ་ཕན་ཚུན་བར་
རྩོད་གཞི་ས་ལེ་བར་ཉི་ཤུ་ཐམ་པ་བོ་དེ་རེད། དེ་དཀྱིལ་ནས་གས་གཉིས་བྱས་ན་ལས་རྒྱུ་
འབྲས་ཨེ་རེད། ས་ལེ་བར་བཅུ་མཛོད་དགེར་སྦྱར། ས་ལེ་བར་བཅུ་ཅོ་ནེ་ལ་སྦྱར་ན། ཁྱེད་ཚོ་
སུ་ཡིན་ན་ཁོང་ཚོ་ཕམ་སོང་ཟེར་རྒྱུ་རེད། ངས་སྔོན་ཆད་ནས་ཁྱེད་ཚོ་ལ་བཤད་པར། ཚང་
མས་འདང་རྒྱོབས་བསམ་བློ་ཐོངས། གཅིག་གི་བསམ་ཐོག་ཏུ་སོང་གཅིག་གི་བསམ་ཐོག་ཏུ་
མ་ཡོང་ན། གྱོད་བཤད་པ་མ་དྲང་མ་ཡག་པ་རེད། ཕན་ཚུན་གཉིས་ལ་ཡག་པ་འགྲིག་པོ་
ཞིག་གཏན་ནས་ཡོད་པ་མ་རེད། དེ་འདྲ་ཡོད་ན་གྱོད་ཁ་མཆུ་ཟེར་བ་ཞིག་ཡོད་པ་མ་རེད།
ཕན་ཚུན་གཉིས་ཀའི་སེམས་ལ་ཁོང་ཚང་ཕམ་སོང་སྙམ་པ་ཤར་ན་གྱོད་བཤད་པ་རྒྱུ་འབྲས་
དྲང་བདེན་ཡིན་རྒྱུ་རེད། དེ་ཁྱེད་ཚོའི་སེམས་ལ་ཟུངས། ངན་འདང་རྒྱོབས། བཟང་འདང་མ་
རྒྱག ཅེས་ངས་ཁྱོད་ཚོ་ལ་བཤད་པ་ཡིན། སྤྱིར་གཟུ་བ་ཞིག་ཡིན་ན་ཕྱོགས་གཉིས་ཀའི་རྩོད་
གཞི་དེ་དཀྱིལ་ནས་གས་གཉིས་བྱེད་པ་རེད། དཔེར་ན། གོ་རེ་ལྔ་བགོ་རྒྱུ་ན། སུ་ཡིན་ན་ཁོ་
ལ་གསུམ་དགོས་ཞེས་ཟེར་བས། གཟུ་བས་བར་ནས་གོ་རེ་གཉིས་དང་ཕྱེད་རེ་བྱས་ནས་
བགོ་དགོས་པ་རེད། གལ་སྲིད་ཕན་ཚུན་གཉིས་ནས་ཁོ་ལ་གོ་རེ་གཉིས་ཀྱིས་ཆོག གཞན་ཕ་
རོལ་བོ་ལ་གསུམ་བྱིན་ཟེར་ན། རྩོད་རྒྱུའི་གཞི་མེད་སོང་བ་དཔེ་དེ་དང་མཚུངས་པ་རེད།
དེ་བཞིན་ཁྱེད་ཚོ་རང་རང་ཕྱིར་སོང་ལ་གྲོས་མོལ་བསྡུར་གསུམ་བྱོས། གཉིས་སུ་ན། ཡང་ན་
ས་དེ་ཕྱོགས་གཅིག་ལ་སྦྱར། རིའི་སྟེང་ནས་བགོས་ན། རྩྭ་ཟ་རྒྱུ་མཛོད་དགེ་ལ་ཡོད་པ་བྱོས།
ཡང་ན་ཆུ་ས་མཚམས་བྱས་ནས་བགོས་ན་ཅོ་ནེ་ལ་ཡང་ཉིན་ཕྱོགས་སུ་རྩྭ་ཟ་རྒྱུ་ཡོད་པ་རེད།
དེ་གཉིས་གང་བྱས་ན་བཟང་། ཁྱེད་ཚོའི་བསམ་འཆར་ཇི་འདྲ་རེད། སང་ཉིན་སྔ་དྲོ་གྲོས་
94



བཀའ་སློབ་ཟིན་བྲིས་ཕྱོགས་བསྒྲིགས།
མོལ་བྱོས་ལ་ཕྱི་དྲོ་ལན་དགོས། གཞན་བདག་ལ་ཁྱེད་ཚོར་བཤད་རྒྱུ་གཉིས་ཡོད། གཅིག་ན་
དཔོན་པོ་སྐུ་ཚེགས་དཀའ་ལས་ལ་མ་འཛེམས་པར་ཡར་ཡོང་བ་རེད། ང་ལ་དཀའ་ལས་ཡོད་
མེད་ཁྱེད་ཚོས་མིག་གིས་མཐོང་བ་འདི་རེད། ཁུལ་སྲིད་གཞུང་དང་ཁུལ་ཨུ་ནས་བོས་པ་
ཟེར་ན་ཡང་ཆོག གདན་དྲངས་པ་ཟེར་ན་ཡང་ཆོག ཞིང་ཆེན་ཚུན་ལ་ཆོག་མཆན་ཞུས་
ནས་ཡོང་བ་རེད། ང་ཡོང་དུས་ཧྲིན་ཀྲང་བང་ཏེན་ཞང་གིས་ང་ལ། ཁྱོད་སོང་ནས་ཁྱད་
པར་ཅང་ཡོད་དམ། ཞེས་ཀུ་རེའི་ཚུལ་དུ་བཤད་བྱུང་། ངས་ཀྱང་ཁོ་ལ་ངས་གྱོད་འདི་
བཤད་ཐུབ་ཅེས་ཁས་ལེན་རྒྱུ་མེད། འོན་ཀྱང་། ང་ལ་ཁྱོད་ཡོང་དགོས་ཞེས་བོས་ན་འགྲོ་
དགོས་རྒྱུ་རེད། མཛོད་དགེ་དང་ཅོ་ནེ་ཕན་ཚུན་སྡེ་བ་སུ་ཡིན་ན་ངེད་ལ་བརྩིས་བརྩི་སྒོ་དང་
དད་པ་དུངས་པ་ཡོད། ཅེས་བཤད་པ་ཡིན། ཧྲིན་ཀྲང་གིས་ང་ལ་དེ་ལྟར་བཤད་པའི་རྒྱུ་
མཚན་ནི། བོད་མི་ཚོས་ཁྱོད་ལ་དད་པ་ཡོད། ཁ་ལེན་ཞེས་བཤད་ཀྱང་། དོན་དངོས་སུ་ཐུག་
ན་ཁྱོད་ཀྱི་ཁ་ལེན་མི་ལེན་མི་ཤེས་ཞེས་པ་རེད། དེས་ན་རང་ཅག་ཚོ་ཚང་མ་བོད་རེད། རང་
ཅག་རྣམས་བླ་མ་དང་སློབ་མ་སྟེ། འཇིག་རྟེན་གཏམ་གྱི་དཔེ་ལ། དྲིན་ཕ་མར་འགལ་ན་ཚེ་
འགལ་དང་། རྗེ་བླ་མ་ལ་འགལ་ན་བསྟན་འགལ་ཞེས་པའི་དཔེ་ལྟར་ཡིན་པས། ང་ལ་ཡང་
ཁ་དབང་ལ་རྒྱ་ཞིག་ཡོད་པ་རེད། གཉིས་ན། དཔོན་ཡིན་ན་མི་རབས་ཉི་ཤུ་ཐམ་པའི་རིང་
ལ་རུ་སྡེའི་སེམས་མ་འགྱུར། དཔོན་པོའི་ངོ་མ་འགྱུར་བར་ཕན་ཚུན་རུ་སྡེ་དང་དཔོན་པོ་
བྱས་ནས་བསྡད་པ་ཞིག་རེད། ཁོང་ས་ཐག་རིང་དེ་འདྲ་ཞིག་ནས་གདན་དྲངས་ཡོང་ན།
གལ་སྲིད་སྤྱི་ཚོགས་རྙིང་བ་ལྟ་བུ་ཡིན་ན། རྒྱུ་ནོམ་པའི་འགྲོ་སྒོ་ཇི་འདྲ་གཏོང་། ཁ་ངོ་ཇི་འདྲ་
བལྟ་དགོས། སྔོན་ཆད་སྲོག་གི་ཆད་པ་ཅན་ཞིག་ཡིན་ན་ཡང་། བླ་མ་དཔོན་པོ་ཆེ་ཁག་ཞིག་
གིས་ཁ་ངོ་ཐོད་པ་བཙོང་ན་ཚེ་ཐར་སྲོག་བླུ་བྱེད་དགོས་པ་ལུགས་སྲོལ་རེད། དེས་ན་ད་
ཐེངས་དཔོན་པོ་ཁོང་སྐུ་ཚེགས་དཀའ་ལས་ལ་མ་འཛེམས་པར་འདིར་ཕེབས་པ་ལ། ཁྱེད་
ཚོ་ཕན་ཚུན་གཉིས་ཀས་འདང་བརྒྱག་དགོས་རྒྱུ་རེད། དེ་བཞིན་ངེད་གཉིས་ཀ་ས་འདིར་
ཡོང་ན་ཁྱེད་ཚོས་ངེད་གཉིས་ཀྱི་ཁ་ངོ་ཐོད་པ་ལ་ཡང་ཅུང་ཞིག་བལྟ་དགོས་རྒྱུ་རེད། ཁྱེད་
95



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པན་ཚུན་གཉིས་ཀྱིས་འ ང ང་ཞིག་བརྒྱབ་ནས་ཕན་ཚུན་བར་འཐེན་ལྷོད་བྱས་ཏེ་གྱོད་
འགྲིག་པ་བྱས་ན། དེའི་ཡན་ཞིག་དཔོན་པོ་ཡིན་ན་ཡང་དགའ་བ་མེད་ལ། ང་ལ་ཡང་ཁྱེད་
ཚོར་དེའི་ཡན་གྱི་བཀའ་དྲིན་ཆེ་ཟེར་རྒྱུ་མེད། བར་འདི་ནས་སྒྲ་ཐག་མི་གསལ་བས་ཅུང་ཞིག་འབྲི་མ་
བ ང་ལ་མཚོན་ན་འུ་ཚོ་ང་བར་དུ་ཆོས་འབྲེལ་གསེར་གྱི་ཐག་པ་ཆད་མ་མྱོང་། དམ་ཚིག་
ཤེལ་གྱི་སྒོང་བ་ཆག་མ་མྱོང་བར་ཡོང་བ་རེད། དེའི་སྟེང་ནས་ཀྱང་ཁྱེད་ཚོས་ང་ལ་འདང་མི་
རྒྱག་ཟེར་རྒྱུ་བྱུང་ན། ང་ལ་ཡང་བྱེད་རྒྱུ་གཞན་ཡོད་པ་མ་རེད། དཔོན་པོ་ཡིན་རུང་དེ་དང་
མཚུངས་པ་རེད། ད་ཐེངས་དོན་དག་འགྲིག་སོང་ན། ང་རང་གི་ངོས་ཐད་ནས་ངས་དེའི་བར་
ནས་ཙ་གི་ཚིག་གེ་རེ་ལས་སོང་། ཡང་ན་བཀའ་བཙན་པོ་ཕབས་བྱུང་ལ་སོགས་ཅི་ཟེར་ཡང་
རུང་། གྲིབ་མི་ཁ་འཁོར་ནས་མི་ཚད། དཔེར་མཛོད་དགེ་ལ་མཚོན་ན། རྗེས་སུ་ཁྱོད་ངེད་
ཚོའི་སར་ཡོང་མི་ཆོག་ཅེས་བཤད་ཀྱང་ང་ལ་འགྱོད་པ་མེད། འགྱོད་པ་མེད་པའི་རྒྱུ་མཚན་ནི།
ངས་ཁྱེ ང་ཚོ་རུ་སྡེ་དམངས་ཚོགས་ཀྱི་དོན་བསམ་པ་ཡིན་མ་ག ཏོགས། ང་རང་གི་རང་དོན་
བསམ་པ་མིན། སྔོན་ཆད་ལྟ་བུ་ལ་མཚོན་ན་གཟུ་བ་ལ་གཟུ་ཚ་ཡོད་པ་རེད། རང་གར་བཤད་
ན་ངེད་ཚོ་ཉེ་སྔོན་བྲག་རྒོན་ནང་དུ་སོང་ནས་སྦྲ་ཕུབ། ཕུར་བ་བརྒྱབ་ནས་བསྡད་ན། ངེད་
ཚོར་མི་ཅི་ཡོད་ཚང་མའི་འགྲོ་སྒོ་འདུག་གསུམ་ཁྱེད་པན་ཚུན་གཉིས་ཀྱིས་མི་གཏོང་ཐབས་
མེད་རེད། དེ་གནའ་ནས་བཟུང་དར་བའི་ལུགས་སྲོལ་རེད། ཁྱེད་ཚོས་སྔོན་ཆད་ཀྱང་འགྲོ་
སྒོ་མང་བོ་བཏང་ཡོད་རྒྱུ་རེད། འོན་ཀྱང་། དེ་རིང་ནངས་ཁ་དམངས་ཚོགས་ཀྱིས་དཀའ་ངལ་
མྱོང་བཞིན་པའི་སྒང་རེད། ད་གསར་དུ་བདེ་སྐྱིད་ཀྱི་འགོ་ཟིན་པ་ཙམ་རེད། གལ་སྲིད་ངེད་
ཚོ་ས་མཚམས་ནས་བསྡད་ན། སྦྲ་ར ས་གུར་ཁྱེད་ཚོས་ཕུབ་དགོས་ཤིང་། སྐམ་ལུག་འགའ་
བཤའ་དགོས་པ་རེད། དེ་ལྟར་མ་བྱས་པར་ངེད་ཚོ་གཙོས་ནས་འདུག རུ་སྡེ་དམངས་ཚོགས་
ལ་སྡུག་གཏོང་མི་ཉན། ངེད་ཚོས་ཅི་བསམ་ན་དམངས་ཚོགས་ཀྱི་དོན་བསམ་ནས་ཡོང་བ་
རེད་ཅེས་ངེད་ཚོ་གཙོས་ནས་བསྡད་པ་ཡིན།
གཞན་ཅོ་ནེ་ལ་མཚོན་ན་ཡང་གུང་ཐང་བསྟན་པའི་སྒྲོན་མེས་ཅོ་ནེ་དགོན་པར་སྐྱོང་
96



བཀའ་སློབ་ཟིན་བྲིས་ཕྱོགས་བསྒྲིགས།
བཀུར་བྱས་ཤིང་ཕན་ཚུན་བར་དད་པ་དམ་ཚིག་ཡོང་ས་རེད། ཁྱ་དགེ་བློ་གྲོས་རྒྱ་མཚོའི་
རིང་ལ་གུང་ཐང་བསྟན་པའི་སྒྲོན་མས་ཁྱ་དགེ་དགོན་པའི་འདུ་ཁང་བཞེངས་པ་རེད། ཉེ་
སྔོན་འདུ་ཁང་ཞིག་གསོ་བྱེད་དུས་ང་ཡང་དེར་སོང་བ་ཡིན། བར་མཚམས་ཤིག་ནས་ཡོང་
མ་ཐུབ་ཀྱང་ད་ཐེངས་ཡང་ཆོས་འབྲེལ་ལ་ཁ་གསོས་ཤིག་བྱས་པ་རེད། རང་ཅག་ཚོ་པན་ཚུན་
བར་བརྩིས་བརྩི་སྒོ་དང་ངང་པ་དམ་ཚིག་ཡོད་པ་རེད། འོན་ཀྱང་གཙོ་བོ་རུ་སྡེ་དམངས་
ཚོགས་ཀྱི་བསམ་དོན་འགྲུབ་སོང་ན། ང་རང་ལ་ངན་མི་ཁ་ཡོད་རུང་ཆོག ད གོས་གནད་
འགག་ལ་ཐུག་ན་ང་རང་གི་ཕྲག་སྟེང་དུ་མི་འཁུར་ཤུགས་ཀྱིས་རང་འཁུར་རེད། དེ་ཁྱེད་ཕན་
ཚུན་སུ་ཡིན་རུང་སེམས་ལ་ཟུངས། དེ་ང པོན་པོ་ངེད་གཉིས་ཀྱི་བསམ་པ་ཡིན། དཔོན་པོ་ངེད་
གཉིས་ཀྱིས་གྲོས་མོལ་བསྡུར་གསུམ་བྱས་ནས་བསམ་པ་གཅིག་ཏུ་སོང་བ་ཡིན། ངེད་གཉིས་
ལ་ཐབས་དེ་འདྲ་ཞིག་ལས་མ་ཡོད་པ་རེང། ཁྱེད་ཚོ་པན་ཚུན་སུ་ཡིན་ན་འཚབ་མ་ལངས།
ཁོང་ཁྲོ་མ་ལངས། དོན་དག་ཟེར་བ་ནི་དཔེར་ན། རྨ་ཁ་ཞིག་ཡིན་ན་རྨ་ལས་བྱས་བཞིན་བྱས་
བཞིན་རྨ་ཁ་ཇེ་བཟང་ཇེ་ཆུང་དུ་འགྲོ་ཞིང་། མཐའ་མ་རྨ་ཤུན་བཀོག་ད གོས་ཚེ་ན་ཚ་ཅུང་
ཡོད་རྒྱུ་རེད་དེ། རྨ་ཤུན་མ་བཀོག་ན་རྨ་ཁ་སོས་ཐབས་མེད་པ་དེ་དང་མཚུངས་པ་རེད། དེ་
བཞིན་ཁྱེ ང་ཚོ་ཕྱིར་སོང་ལ་ནངས་ཁ་གྲོས་མོལ་བསྡུར་གསུམ་བྱོས་ལ་སང་ཉིན་ཕྱི་དྲོ་ཚུན་
ཆང་ལ་ལན་ཞིག་དགོས། དེ་ཕན་ཆད་དུ་འགོར་འགྱང་མ་བྱེད། གྱོང་འདི་འགྲིག་ན་མི་འགྲིག་
ངེད་གཉིས་ལ་ཡང་ཐབས་ཤིག་དགོས་པ་རེད། སྟག་གི་རྔ་མར་མི་འཛིན་ངགོས། བཟུང་གི་
ཉིན་ནས་མི་གཏོང་དགོས་པས་གྱོང་འདི་འགྲིག་ཐབས་བྱེད་དགོས་པ ས་ཐམས་ཅད་ཀྱི་
སེམས་ལ་དེ་ཟུངས། ཞེས་གསུངས་སོ། །
U



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །མཛོད་དགེ་ཉིན་མ་ལ་གནང་བའི་བཀའ་སློབ་
བཞུགས་སོ། །
བ
དེ་རིང་འུ་ཚོ་རང་རང་གི་སྔོན་བསགས་ལས་ཀྱི་འབྲས་བུ་དང་། དཀོན་མཆོག་གསུམ་
པོའི་ཐུགས་རྗེ་ལ་བརྟེན་ནས་ང་ཕྱིར་རང་གི་མཛོད་དགེའི་ས་ཆ་འདིར་ཐོན་ནས། འུ་
ཅག་མི་ངོ་ལྷ་ངོ་འཕྲོད། ལྷ་ངོར་ཉི་མ་ཤར། དེ་རིང་ཐམས་ཅད་ལ་བདེ་སྐྱིད་ཀྱི་ཉི་མ་ཤར་
བ་དང་ཁ་ངོ་ཞིག་ཐུག་རྒྱུ་བྱུང་བར་ང་རང་སྙིང་ཐག་པ་ནས་དགའ་བ་ཡིན། སྤྱིར་ན་སྐྱེ་བ་
སྔོན་གྱི་ལས་དབང་གིས་ཁྱེད་འཇིག་རྟེན་གྲོང་བ་ཚོ་ཡིན་ནའང་དད་པ་དག་སྣང་ཆེ་ཞིང་
ཆོས་འབྲེལ་ལས་འབྲེལ་སྐུ་འཕྲེང་རིམ་བྱོན་ནས་བཟུང་སྟེ་ཟབ་པ། སྔོན་བསགས་ཀྱི་བསོད་
ནམས་དང་དཀོན་མཆོག་གསུམ་པོའི་ཐུགས་རྗེ་རེད། གལ་སྲིད་ལེན་པོ་དང་མི་བཞིའི་
ཚོགས་ཁག་ཐལ་བའི་རྡུལ་བཞིན་བརླགས་མེད་ན་ང་ཡང་ས་ཆ་འདིར་ཕྱིར་ཐོན་རྒྱུའི་བསྐལ་
བ་ཡོད་པ་མ་རེད། ཐོན་ནའང་ཁྱེད་ཚོས་དགའ་སྤྲོས་དགའ་བསུ་བྱེད་རྒྱུ་ཕར་ཞོག ཐ་ན་
ཕྱག་ཅིག་འཚལ་བསམ་ན་ཡང་འཚལ་དབང་མེད། དད་པ་ཞིག་བྱེད་བསམ་ན་བྱེད་
དབང་མེད། སེམས་ནང་གི་སྐད་ཆ་ཞིག་བཤད་བསམ་ནའང་བཤད་དབང་མེད། སྤྱིར་ན་
ང་ད་ཐེངས་ཡར་ཡོང་དུས་ཆིབས་བསུ་ཇ་ཐབ་སོགས་འདི་འདྲའི་རྒྱ་ཆེན་པོ་བྱས་འདུག་
མོད། ང་རང་ལ་དེ་འདྲའི་རེ་བ་མེད། ཡིན་ན་ཡང་ང་ཚོ་མི་ལོ་ཉི་ཤུ་རྩ་བཞིའི་རིང་བླ་མ་དང་
སློབ་མ་སྐུ་ཚེ་དང་སྐུ་བདག་གཅིག་གིས་གཅིག་ལ་ཁ་ངོ་ཐུག་རྒྱུ་མ་བྱུང་བ་རེད། དེ་ཡིན་ན་
ཡུན་རིང་བོ་འགོར་སོང་བའི་སྟབས་ཀྱིས་ཁྱེད་ཚོ་ཡིན་ཡང་རང་གི་སེམས་ཀྱི་དགའ་སྤྲོ་
ཞིག་མཚོན་ཕྱིར་ཆིབས་བསུ་ཇ་ཐབ་རྒྱ་ཆེན་པོ་བྱས་པ་འདིའི་སྟེང་ནས་རང་གི་སེམས་ཀྱི་



བཀའ་སློབ་ཟིན་བྲིས་ཕྱོགས་བསྒྲིགས།
རྣམ་པ་འདི་སྟོན་དགོས་པའི་སྟབས་ཀྱིས། ད་ཐེངས་ཁྱེད་ཚོའི་བསམ་པ་ལྟར་བྱས་པ་ཡིན།
སྔར་བཤད་པ་ལྟར་སྲིད་ཇུས་ལ་ལེགས་བཅོས་བྱུང་མེད་ན་འུ་ཚོ་ཐམས་ཅད་ཁ་ངོ་འཛོམས་
རྒྱུའི་བསྐལ་བ་ཡོད་ནི་མ་རེད། དེ་ཡིན་ན་ཕྱིན་ཆད་རྒྱལ་ཁབ་ཀྱི་མགོ་འདྲེན་ལ་བརྩི་བཀུར་
དང་སྲིད་ཇུས་ལ་གཅེས་སྐྱོང་བྱེད་དགོས། སྲིད་ཇུས་ལ་ལེགས་བཅོས་བྱུང་བའི་དྲིན་གྱིས་
སྤྱིར་སངས་རྒྱས་ཀྱི་བསྟན་པ་དར་རྒྱས་བྱུང་། སྒོས་སེམས་ཅན་ལ་བདེ་སྐྱིད་ལྡན། རང་
ལ་དད་པ་ཡོད་ན་ཆོས་ལ་དད་པའི་རང་དབང་ཡོད། རང་གི་མི་རིགས་ཡིན་ན་ཡང་རང་
ཁྱིམ་རང་བདག་དང་རང་ས་རང་སྐྱོང་བྱ་རྒྱུའི་སྲིད་ཇུས་ཡག་པ་འདི་འདྲ་ཞིག་ལག་བསྟར་
ཐོབ་པ་རེད། སྤྱི་ལོ་གཅིག་དགུ་སྔོན་ལྔ་བཅུ་ང་དྲུག་ལོར་ངས་དགོན་པ་འདི་ནས་ཐུགས་རྗེ་
ཆེན་པོའི་དབང་ཞིག་བསྐུར་བ་ནས་ད་བར་མི་ལོ་ཉི་ཤུ་རྩ་བཞིའི་རིང་འུ་ཚོ་བླ་མ་དང་སློབ་
མ་གཅིག་གི་གཅིག་ལ་ཁ་ངོ་ཐུག་རྒྱུ་མ་བྱུང་། མི་ལོ་ཉེར་བཞི་བོ་འདིའི་རིང་ལ། རང་ལན་པ་
ཡིན་ཟེར་ན་འདྲ། གཞན་ལན་པ་ཡིན་ནའང་འདྲ། ཁྱེད་འཇིག་རྟེན་གྲོང་པ་ཚོར་ཁག་མེད།
གཅིག་ན་ཡོན་ཏན་མེད་པ་དང་། གཉིས་ན་བསམ་བློའི་གོ་རྟོགས་ཀྱི་ཆུ་ཚད་དམའ་བའི་
སྟབས་ཀྱིས་ལ་ལ་མི་ངན་པའི་ཁར་བརྒྱུགས་ནས་ལོག་འཁྲུག་གི་ནང་དུ་ཞུགས། སྲིད་
གཞུང་ལ་ངོ་ལོག་བྱས། ལ་ལས་རང་སྲོག་བཏང་། མདའ་མགོ་མདུང་མགོ་དང་གྲི་ཁ་མཚོན་
ཁ་ནས་ཤི ལ་ལ་རྨ་ཆུའི་ནང་དུ་ལྕེབས། ལ་ལ་སྐེར་ཐག་པ་བསྐོན་ནས་ཤི ལ་ལ་མུ་གེས་ཤི
དེ་རིང་ནངས་ཁ་ཕ་ཡོད་ན་བུ་མེད། བུ་ཡོད་ན་ཕ་མེད། ཁྱིམ་ཚང་ཚོ་ཡིན་ན་ཤི་བོ་གྲངས་
མེད་པ་ཡོད་ཅིང་། ལོ་ཉི་ཤུ་བོ་འདིའི་རིང་ལ་ཤི་བོ་ཡིན་ན་ཧ་ཅང་ཉམ་ཐག་རེད། རྒྱུ་སོགས་
ཆོས་མ་དར་བའི་ས་ཆ་ཡིན་ན་མི་ཤི་ན་གསོན་པོ་ཚོས་ཤི་བོ་དེར་བརྩེ་འདང་རི་མོའི་རྟགས་
མཚོན་བྱེད་ལ་སྒམ་གྱི་སྲབ་འཐུག་དང་རིན་གོང་ཆེ་ཆུང་སོགས་ལ་ལྟ་བ་དང་། མེ་ཏོག་ཕྲེང་
བའི་བཟང་ངན་དང་མང་ཉུང་ལ་ལྟ། དེ་ལྟར་བྱས་ནས་གསོན་པོ་ཚོས་ཤི་བོ་དྲན་ཞིང་བརྩེ་
འད ང་གི་རྟགས་མཚོན་པ་རེད། འཇིག་རྟེན་ཁ་དཔེར། ཕ་འདི་བོད་ཀྱི་བུ་ཡིན། བོད་འདི་
ཆོས་ཀྱི་བུ་ཡིན། ཞེས་པ་ལྟར། རང་གི་ཕ་ཡིན་ན་བོད་རེད། བོད་འདི་འཕགས་པ་སྤྱན་རས་
9



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
io
ir
གཟིགས་ཀྱི་སྤྲུལ་བ་སྤྲེའུ་བྱང་ཆུབ་སེམས་དཔའི་གདུང་རྒྱུད་རེད། དེའི་སྟབས་ཀྱིས་བོད་
ཆོས་ལ་དགའ་ཞིང་ཆོས་ལ་དད་པ་ཡོང། བོད་མི་ཤི་སོང་ན་མ་ཎི་དང་སྨྱུང་གནས་རེ་བསྲུང་
བ་དང་། བླ་མ་གྲྭ་བ་རེ་གདན་འདྲེན་པ་སོགས་ཤི་བོའི་ར་མདའ་ཆོས་ཡིན་པས། གསོན་པོ་
ཚོས་ཤི་བོ་ཚོར་བརྩེ་འདང་རི་མོ་ཆེ་བ་དང་སེམས་ལ་དྲན་པའི་རྟགས་མཚོན་བྱེད་དུ་བྱ་བ་དེ་
འདྲ་བྱས་པ་རེད། དེ་ཡིན་ན། ན་ནིང་གཞེས་གནང་མི་བཞིའི་ཚོགས་ཁག་གི་གཡོན་ཐལ་ཆེ་
བའི་ལམ་ཕྱོགས་དེས་རྐྱེན་བྱས། ཆོས་ལུགས་རྩ་མེད་དུ་གཏོང་རྒྱུ་ཟེར་ནས། སུ་ཞིག་གི་ཁ་
འགུལ་གྱིན་ཡོད་ན་ཁྱོད་ཀྱིས་མ་ཎི་འདོན་ནམ་ཟེར། སུས་ལག་འགུལ་ན་ཁྱོད་ཀྱི་ལག་ན་
ཕྲེང་བ་ཡོད་དམ་ཟེར་བ་དང་། མ་ཎི་ཡི་གེ་དྲུག་མ་ཚར་གཅིག་བཏོན་ན་ཡར་བརྩེངས་ཏེ་
འཐབ་རྩོད་བྱས། དེའི་སྟབས་ཀྱིས་ཤི་བོ་ཞིག་ཡིན་ན་མཆོད་མེ་རྐང་བུ་གཅིག་འཇོག་ནི་
མེད། མ་ཎི་ཕྲེང་རྡོག་གཅིག་འདོན་དབང་མེད། དེ་ཡིན་ན་ཤི་བོ་ཉམ་ཐག་རེད། མི་ཤི་ན་
ཁྱི་ཤི་ཤི་བྱས། ལ་ལས་བཤད་ན། མི་ཟོག་ལ་མི་དོ། མི་ལུག་གཅིག་ལའང་མི་དོ་ཟེར། མི་ཤི་
ན་གོ་རྒྱུ་གྲགས་རྒྱུ་མེད་ཟེར་བ་བདེན་ཤས་ཆེ། དེའི་རྩ་བ་ཅི་མ་ཉན་ཟེར་ན། མི་བཞིའི་
ཚོགས་ཁག་གི་གཡོན་ཐལ་ཆེ་བའི་ལམ་ཕྱོགས་ཀྱི་སྟབས་ཀྱིས་འུ་ཚོའི་བོད་ཡིན་ན་ཆོས་ལ་
དད་པའི་རང་དབང་ནི་མེད། དེས་ན་སྤྱིར་སྲིད་ཇུས་མ་བཟང་ནི་མ་རེད། གུང་ཁྲན་ཏང་
གི་མི་ངན་པ་ལྕེན་པོ་སོགས་ཀྱིས་ལག་བསྟར་བྱས་པའི་གཡོན་ཐལ་ཆེ་བའི་ལམ་ཕྱོགས་ཀྱི་
སྟབས་ཀྱིས་འུ་ཚོར་ཆོས་འདོན་ན་རང་དབང་མེད། ལྷ་ཁང་གསེར་ཁང་ཐམས་ཅད་བཤིག
བླ་མ་གྲྭ་བ་ཚོར་གཉོག་ཅིང་། འཐབ་རྩོད་བྱས། དེ་སྤྱིར་ན་ཁག་མེད། དམངས་ཚོགས་དང་
འ གོ་ཁྲིད་ལས་བྱེད་པ་ཆུང་ཆུང་ཚོ་ཡིན་ནའང་ཡར་གྱི་སྲིད་ཇུས་དེ་འདྲ་ཡིན་ན་དེ་ལག་
བསྟར་མི་བྱེད་ཐབས་མེད་རེད། དཔེ་བླངས་ན་ང་ད་ཐེངས་མདའ་ཚན་ལ་སོང་བ་ན།
མདའ་ཚན་ན་བླ་རྒན་ཞིག་ཡོད། བླ་རྒན་དེས་འཕྲེང་བ་བཟུང་ནས་ད་ཕན་ཆད་ངས་ཆོས་
ཤིག་འདོན་ན་དཀོན་མཆོག་གསུམ་ཟེར་ནས་ཕྲེང་བ་མེ་ནང་དུ་འཕངས། ཡིན་ན་ཡང་
ལྐོག་ན་ཁ་ཏོན་འདོན་གྱིན་ཡོད་ཟེར། དེའི་སྐབས་ཡར་གྱི་ལམ་ཕྱོགས་དེ་འདྲ་ཡིན་ན་
] (}()



བཀའ་སློབ་ཟིན་བྲིས་ཕྱོགས་བསྒྲིགས།
རང་ལའང་རང་དབང་མེད། དེ་ཡིན་ན་ཁྱེད་ཚོས་གུང་ཁྲན་ཏང་གི་སྟེང་ལ་སྙིང་ནད་མ་
འཛིན། མི་ངན་པ་ཁ་ཁེར་གྱིས་བྱ་བ་དེ་འདྲ་ལས་ནི་རེད། མགོར་སྡུག་ཡོང་བ་འུ་ཚོ་བོད་
གཅིག་པུ་མ་རེད། བླ་མ་གྲྭ་བ་གཅིག་པུའི་མགོར་ཡོང་བ་མ་རེད། རྒྱལ་ཁབ་ཡོངས་རྫོགས་
དང་། མི་རིགས་ཐམས་ཅད། ཐ་ན་གུང་ཁྲན་ཏང་གི་ནང་གི་རྒྱལ་ཁབ་ཀྱི་ཀྲུའུ་ཞི་དང་།
ཏང་གི་ཀྲུའུ་ཞི་གཞོན་པ་ལུའུ་ཧྲི་ཅེའུ་ལྟ་བུ་ཡིན་ན་ཡང་མགོར་སྡུག་ཇི་འདྲ་ཡོང་འདུག
གུང་ཁྲན་ཏང་ལ་རྒྱལ་ཁ་ཐོབ་སྐབས་ངོ་མ་ཁོ་ཚོ་མེད་ན་རྒྱལ་ཁ་ཐོབ་དཀའ་པའི་དམག་
དཔོན་ཆེན་པོ་ཚོའི་ནང་ན་ལ་ལ་ཚོར་ཟས་མ་བྱིན། ལ་ལ་མུ་གེས་ཤི་རྒྱ་མགོར་ཡོང་བ་རེད།
དེས་ན་རང་གིས་རང་ལ་དེ་འདྲ་བསམ་ནག་བྱེད་རྒྱུ་མ་རེད་མོད། འོན་ཀྱང་ཐམས་ཅད་པོ་
གུང་ཁྲན་ཏང་མ་བཟང་ནི་མ་རེད། ཏང་ནང་གི་མི་ངན་པ་ཁ་ཁེར་གྱི་ལག་ལ་དབང་ཤོར།
འཇིག་རྟེན་རྒད་པོ་ཚོའི་ཁ་དཔེ་ལ། མི་ངན་པར་ད བང་ཐོབ་ན། རྩྭ་སྔོན་པོར་མེ་གཏོང་
ཞེས་པ་བཞིན་རེད། དེའི་སྟབས་ཀྱིས་ཁྱེད་ཚོས་ཕྱིན་ཆད་ཏང་གི་འགོ་འདྲེན་ལ་བརྩི་
བཀུར་བྱོས། སྲིད་ཇུས་ལ་ལེགས་བཅོས་མེད་ན་དེ་རིང་འུ་ཚོ་ཕྱིར་ཁ་ངོ་འཛོམས་རྒྱུ་ཡོད་ནི་
མ་རེད། དེ་ཡིན་ན་དེའི་སྐབས་སུ་བྱ་བ་ངན་པ་སྤྱོད་པ་དྲག་པོ་ཅུང་ཟད་ལས་པའི་མི་ཡོད་
ན་ཡང་། ཁོ་ཚོར་ཁག་མེད་པ་རེད། མདོར་བསྡུས་ན་མི་ལོ་ཉི་ཤུ་རྩ་བཞི་བོ་འདིའི་རིང་ལ་
ཁྱོད་མཛོད་དགེ་ཉིན་མ་ཚང་དང་། དངུལ་རྭ་ལྷ་སྟེ། ལྷ་སྡེ་ཉིན་སྲིབ། ཁྲོ་ཁོ་ཁག་གསུམ། རྨ་
ཆུ་རྫོང་ཡོངས་རྫོགས་ལ་མཚོན་ན། སྐྱེས་ཕོ་མོ་གྲངས་མེད་པ་ཞིག་ཤི་སོང་བ་དེ་ཚོ་ཐམས་
ཅད་དེ་རིང་འདིར་འཛོམས་རྒྱུ་ཡིན་ན་རང་གི་ཁྱིམ་བཟའ་བ་ཐམས་ཅད་ཁ་ངོ་ཐུག་ནས། འུ་
ཚོ་དེ་རིང་མི་ངོ་ལྷ་ངོ་འཕྲོད། ལྷ་ངོར་ཉི་མ་ཤར་རྒྱུ་ན་དེ་ཚོའི་སེམས་ལ་ཇི་འདྲའི་དགའ་སྤྲོ་
ཞིག་ཡོད་རྒྱུ་རེད། དེ་བསམ་ན་ང་དེ་རིང་འདིར་ཐོན་ན་དགའ་ནས་དགོད་རྒྱུ་དང་། སྡུག་
ནས་ངུ་རྒྱུ་ཞིག་ཀྱང་ཡོད། དགའ་རྒྱུ་ཅི་ཡོད་ཟེར་ན་སངས་རྒྱས་ཀྱི་བསྟན་པ་ཕྱིར་དར་རྒྱུ་
བྱུང་། བོད་སེམས་ཅན་ལ་བདེ་སྐྱིད་ལྡན། མི་རིགས་རང་གི་རང་ས་རང་གིས་བདག་བྱེད་
ཆོག་པ་དང་། འུ་ཚོ་དེ་རིང་ཁ་ངོ་ཐུག་རྒྱུ་བྱུང་བ་འདིར་འདང་བརྒྱབས་ན་སེམས་ལ་
10I



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དགའ་སྤྲོ་སྐྱེས་ཡོང་། ཤི་བོ་དེ་ཚོ་ཐམས་ཅད་བསམ་ན་ཁ་བལྟ་ངོ་ཤེས་དང་། བཟང་གྲོགས་
རྒྱན་ས། དད་པ་དག་སྣང་ཡོད་ས། ཆོས་འབྲེལ་ལས་འབྲེལ་ཡོད་པ་མང་བོ་ཞིག་ལ་ཁ་ངོ་
ཐུག་རྒྱུ་མ་བྱུང་། དེ་ཚོ་ཐམས་ཅད་ལ་ལ་ཚོ་མདའ་མགོ་མདུང་མགོ་ནས་ཤི ལ་ལ་ཚོ་གྲི་ཁ་
མཚོན་ཁ་ནས་ཤི ལ་ལ་ཆུར་ལྕེབས། ལ་ལ་ཚོས་རང་གི་རང་སྲོག་བཅད། ལ་ལ་ཚོ་མུ་གེས་
ཤི་ནས། དེ་རིང་ཁ་ངོ་མ་འཛོམས་པར་འདང་བརྒྱབས་ན་སེམས་ན་སྡུག་བསྔལ་ཡང་
ཡོད་མོད། ཡིན་ནའང་སྔོན་བསགས་ཀྱི་ལས་རེད། སྐྱེས་པའི་མཐའ་མར་འཆི་བ་དང་།
འདུས་པའི་མཐའ་མར་འབྲལ་བ་རེད། དེ་ཡིན་ན་ཤི་བོའི་ར་མདའ་ཆོས་རེད། ཤི་བོ་ཡིན་
ན་ཚེ་ཕྱི་མ་ན་ངན་སོང་མེད་ཅིང་། བར་དོ་ན་འཇིགས་སྐྲག་མེད་པར། ཐར་བ་དང་ཐམས་
ཅད་མཁྱེན་པའི་གོ་འཕང་ཐོབ་པའི་སྨོན་ལམ་འདེབས། ཁོ་ཚོར་དད་པ་དག་སྣང་དང་
དད་པའི་ཨ་ལོང་ཡོད་ན་འདྲེན་པའི་ལྕགས་ཀྱུ་གང་ཡིན་ན་ཡོད་ནི་རེད། ང་རང་ལ་བླ་མ་
ཞེས་ཅི་ཡང་མེད་རུང་། ཁོ་ཚོས་གསོལ་བ་འདེབས་ཐུབ་ན། དཔེ་བླངས་ན་དེང་སང་སོག་
པོ་ན། ཁ་སང་ཁས་ཉིན་ང་སོང་བ་ན་དད་པ་ཅན་ཞིག་གི་རྣམ་ཐར་བཤད་རྒྱུ་ཡོད་པ་
དང༌། ས་སྟོད་ཕྱོགས་ས་ནའང་དེ་འདྲ་མང་བོ་བཤད་རྒྱུ་ཡོད། འཆི་ཁར་ཡིད་ལ་ང་ཤར་
ཞིང་ངའི་མིང་གིས་བོས། ང་ཐོན་ཐལ་ཟེར་ཞིང་། ཐ་ན་འདུག་གྲོགས་ཚོས་བསྣམས་ན་དྲི་
བཟང་བྲོ་ཟེར། དེ་ཡིན་ན་ཁོ་ཚོའི་དད་པའི་སྟོབས་རེད། དད་པ་ཡོད་ན་དཀོན་མཆོག་
གསུམ་ཡོད། སངས་རྒྱས་ཡོད། དད་པ་མེད་ན་དཀོན་མཆོག་གསུམ་མེད། ཆོས་མེད།
དགེ་འདུན་ཡང་མེད། གཙོ་བོ་རང་གི་དད་པའི་སྟོབས་རེད། དཔེ་བླངས་ན། སྔོན་རྒན་
མོ་ཞིག་ལ་བུ་ཞིག་ཡོད། བུ་ལྷ་སར་འགྲོ་སྐབས་རྒན་མོས་ཁྱོད་ལྷ་སར་སོང་ན་ཇོའི་མདུན་
ནས་རྡོ་ཞིག་ཁྱེར་ཞོག ངས་ལྷ་སའི་ཇོ་བོ་དང་གཅིག་གི་བསམ་པ་བཟུང་ནས་ཕྱག་འཚལ་
ཞིང་གསོལ་བ་འདེབས་རྒྱུ་ཡིན་ཞེས་བཤད། བུ་ལྷ་སར་སོང་སྟེ་འ་འུར་ཟང་ཟིང་གིས་ཨ་
མས་བཤད་པ་བརྗེད་སོང་། ཕྱིར་ཡུལ་ལ་ཐོན་ཚེ་སྦྲ་སྒོ་ན་ཨ་མ་ཡོད་པ་མཐོང་སྟེ་ཨ་མས་
བཤད་པ་དྲན་ནས་ཉེ་ལོག་གི་ཁུང་སྒོ་ནས་རྡོ་ཞིག་རུམ་ལ་བཅུག་ནས། ཨ་མ་ལ་འདི་ཁོས་
02



བཀའ་སློབ་ཟིན་བྲིས་ཕྱོགས་བསྒྲིགས།
ལྷ་སའི་ཇོའི་མདུན་ནས་ཁྱོད་ལ་ཁྱེར་ཡོང་བ་ཡིན་ཞེས་བཤད། ཨ་མས་བདེན་པར་སེམས་
ཏེ་ཉིན་བཞིན་ཕྱག་བཙལ། མཆོད་པ་ཕུལ། ག སོལ་བ་བཏབ། ཉིན་ཞིག་མ་བུ་གཉིས་
འཁོན་ཏེ་བུས་ཨ་མར་གླེན་མ་ཁྱོད་ཀྱིས་རྒྱུན་དུ་འཕྱི་ཁུང་སྒོའི་རྡོ་ཞིག་ལ་ཕྱག་འཚལ་
གྱིན་ཡོད། ངས་ཁྱོད་ལ་མགོ་གཡོག་པ་ཡིན། རྡོ་འདི་འཕྱི་ཁུང་སྒོ་ནས་ཁྱེར་ཡོང་བ་ཡིན་
ཞེས་བཤད། ཨ་མ་ཁྲོས་ཏེ་རྡོ་བླངས་ནས་ཐང་ལ་བརྒྱབས་ཏེ་བཅག་པ་ན། རྡོའི་ནང་ནས་
ཇོ་བོའི་སྐུ་རང་བྱོན་ཞིག་བྱུང་བ་དེ་དེང་སང་འབའ་ཉག་རོང་ན་མཇལ་རྒྱུ་ཡོད། དེ་
བཤད་དགོས་པའི་རྩ་བ་ཅི་རེད་ཅེ་ན་རང་སེམས་ན་དད་པ་ཡོད་ན་འཕྱི་ཁུང་སྒོའི་རྡོ་
ཡང་ཇོ་བོའི་སྐུར་གྱུར་བ་རེད། དེས་ན་གཙོ་བོ་དད་པ་ལ་ར ག་ལས་ཡོད། ཤི་བོ་དེ་ཚོའི་
ནང་ནས་དད་པ་ཅན་ཐམས་ཅད་ཚེ་འདི་རུ་ང་ཚོ་ཐུག་རྒྱུ་མ་བྱུང་ཡང་། ཚེ་ཕྱི་མར་ཁོ་
ཚོའི་དད་པའི་སྟོབས་ཀྱིས་ང་ཚོ་ཐུག་ཐུབ་པ་རེད། དེ་ཡིན་ན་ཁོ་ཚོར་ཚེ་ཕྱི་མ་ཕན་ཆད་
དུ་དལ་འབྱོར་གྱི་ལུས་རྟེན་བཟང་བོ་རེ་ཐོབ་ཅིང་། དགེ་བའི་བཤེས་གཉེན་གྱི་མགོན་
གྱིས་ཟིན། མདོ་སྔགས་བཤད་སྒྲུབ་ཀྱི་འཆད་ཉན་དང་རང་རྒྱུད་གྱི་མི་དགེ་བའི་ལས་
ཐམས་ཅད་དག་ནས་རིང་བོ་མི་ཐོགས་པར་མངོན་པར་རྫོགས་པར་འཚང་རྒྱ་བའི་སྨོན་
ལམ་འདེབས། ང་ཚོ་བོད་ཡིན་ན་གནའ་སྔ་མོ་མི་རླབས་ཆེན་སྐྱེ་ས་དང་ཆོས་དར་ས་ཞིག་
རེད། བོད་ལ་ཡོད་པ་ཆོས་རེད། དེའི་སྟབས་ཀྱིས་དེང་སང་རྒྱ་དང་། ཧེ་ཧེ། མི་རིགས་སུ་
ཡིན་ནའང་བོད་འདི་མི་དྲང་མོ་རེད་ཟེར། བོད་འདི་མི་ཡ་རབས་ཡིན་པ་དང་བློ་གཏད་
ཡོད་ཅེས་ཐམས་ཅད་ཁ་འཆམ་པ་རེད། བོད་ལ་བློ་གཏད་ཡོད་པའི་རྒྱུ་མཚན་ཅི་རེད་ཅེ་
ན་བོད་ལ་ཆོས་དར་བས། ཚེ་འདི་ནས་ཁྲིམས་ཟེར་བའི་འཇིགས་ས་ཞིག་ཡོད་པ་མ་ཟད་
ཚེ་ཕྱི་མར་དམྱལ་བ་ཞེས་འདང་རྒྱག་ས་ཞིག་ཀྱང་ཡོད་པས་རེད་ ཆོས་མེད་ན་དེང་སང་
རྐུན་མ་ཇག་པ་རྣམས་སྤྱི་བདེ་མི་སྣས་མ་རིག་ན་གཞན་སྐྲག་ས་གཅིག་ཀྱང་མེད། ཤི་ན་
གསོན་ན་སྐྱོན་མེད་སྙམ་ནས་ལས་རྒྱུ་འབྲས་མི་བརྩི་བ་རེད། ང་ཚོ་བོད་འདིར་ཆོས་དར་
བའི་སྟབས་ཀྱིས་ལས་རྒྱུ་འབྲས་བརྩི་ཞིང་ཚིག་ཐོག་བདེན་ཐོག་ནས་འདུག་པའི་རྩ་བ་དེ་
103



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེད། བོད་ཀྱི་རིག་གནས་ཀྱི་རིན་ཐང་གི་སྟེང་ནས་བཤད་ན། དེང་སང་རྒྱལ་ཁབ་སུམ་ཅུ་
སོ་གཅིག་གི་ནང་ན་བོད་ཡིག་དང་། སངས་རྒྱས་ཀྱི་བསྟན་པ་ལ་རྟོག་དཔྱོད་བྱེད་སའི་
ལས་ཁུངས་བཙུགས་ཡོད། འུ་ཚོ་བོད་ཁ་བ་ཅན་ཞེས་པ་སྣ་ཁ་གསུམ་གྱི་སྟེང་ནས་ལྷོ་རྒྱལ་
འཛམ་བུའི་གླིང་ན་མིང་གྲགས་ཅན་ཞིག་རེད། གཅིག་ཡིན་ན། བོད་ཀྱི་སྲོལ་རྒྱུན་རིག་
གནས་འདིར་འཛམ་གླིང་ན་གོ་ས་གོ་གནས་ཆེན་པོ་ཡོད། བོད་ཡིག་རྒྱ་ཡིག་གི་གོ་གནས་
ལས་མཐོ་བ་རེད། དེར་མ་ཟད་ཕྱི་གླིང་གི་ཡི་གེ་ལ་བལྟས་ནའང་བོད་ཡིག་འདི་སྔོན་ཐོན་
ཞིག་རེད་ཟེར། དེ་འདྲ་ཡིན་པས་བོད་ཡིག་ལ་རྟོག་དཔྱོད་བྱེད་པའི་རྒྱལ་ཁབ་མང་བོ་
ཡོད། གཉིས་ཡིན་ན། བོད་ཀྱི་ས་ཆ་འདིར་ཆོས་དར་བ་དང་། ལས་རྒྱུ་འབྲས་བརྩི་བ། དད་
པ་དག་སྣང་ཆེ་བ། ཚེ་འདི་ཕྱིར་འདང་རྒྱག་པ། བློ་གཏད་ཡོད་པ་སོགས་ལྷོ་རྒྱལ་འཛམ་
བུ་གླིང་ན་གྲགས་ཅན་ཞིག་རེད། གསུམ་ཡིན་ན། ང་ཚོ་བོད་མི་རིགས་ཀྱི་རང་བཞིན་
མཚོན་བྱེད། ཇོ་མོ་བླ་རི་ནི་ཚེ་རིང་མཆེད་ལྔ་དང་བསྟན་མ་བཅུ་གཉིས་ཀྱི་གནས་རེད།
འདི་ཡང་ལྷོ་རྒྱལ་འཛམ་བུ་གླིང་གི་ས་ཡི་ལྟེ་བ་དང་ཆུ་བོ་ཆེན་པོ་ཕལ་ཆེར་གྱི་འབབ་
ཁུངས་རེད། དེས་སྟབས་ཀྱིས་རྒྱ་ཡུལ་ན་འདི་ལ་འཛམ་གླིང་གི་རྒྱ་ཕིབས་ཟེར། འདི་ཡང་
ལྷོ་རྒྱལ་འཛམ་བུ་གླིང་ན་མིང་གྲགས་ཅན་ཞིག་རེད། ཡིན་ནའང་དེང་སང་ང་ཚོས་མི་
རི གས་གཞན་གྱི་རྗེས་མི་ཆོད་པས་ལ་ལས་འུ་ཚོའི་བོད་ལ་འཕྱ་སྨོད་བྱེད་ཅིང་སེམས་ཀྱི་
གཏིང་ནས་ཅང་མི་ཤེས་པ་ནོར་དང་ཁྱད་མེད་པར་འདང་རྒྱག་མཁན་ཡང་ཡོད། དེ་ཡོད་
པའི་རྩ་བ་ཅི་མ་ཉན་པ་རེད། མི་གྲལ་མི་ཆོད་པའི་རྩ་བ་རང་གི་རིག་གནས་འདི་དར་མ་
ཐུབ་པ་དེ་གཅིག་རེད། གཉིས་ཡིན་ན། ན་ནིང་གཞེས་ནིང་འུ་ཚོ་བོད་འདིའི་མགོར་སྡུག་སྣ་
ཚོགས་ཚོགས་ཤིག་ཡོང་བ་རེད། ཡོང་ནའང་དེ་ཐམས་ཅད་ཀྱི་རྩ་བ་འུ་ཚོའི་མི་དམངས་
ཐམས་ཅད་ཀྱིས་ཏང་གི་སྲིད་ཇུས་མི་ཤེས་ཤིང་། ཡི་གེ་དང་རིག་གནས་མི་ཤེས་པས། ཕར་
བཤད་དགོས་ན་བཤད་མི་ཤེས། ལ་ལ་ཚོ་ལོ་བཅོ་ལྔ་ཉི་ཤུ་ལ་བཙོན་ཁང་དུ་བསྡད། ཁྱིམ་གྱི་
རྒྱུ་ནོར་ཐམས་ཅད་གཞུང་ལ་བླངས། དེ་འདྲ་བྱས་ནའང་ད་ལྟ་བཙོན་ལས་གྲོལ་ན་བཤད་
1(04



བཀའ་སློབ་ཟིན་བྲིས་ཕྱོགས་བསྒྲིགས།
ཅི་ཡང་མི་ཤེས། ཁོ་འདི་ཅི་མ་ཉན་པ་རེད། ནག་ཉེས་པ་མེད་པའི་རྒྱུ་མཚན་བཤད་མི་ཤེས།
བཙོན་ལས་གྲོལ་བ་ན། དྲིན་ཆེན་པོ་བཟང་ཐལ་ཟེར་ནས་བུད་ཡོང་། དེ་ཐམས་ཅད་ཀྱི་རྩ་
བ་རིག་གནས་མེད་པའི་སྐྱོན་རེད། བོད་མི་རིགས་འདིས་རང་མགོ་ཞིག་ཐོན་ནས། ཏང་གིས་
བཤད་པ་ལྟར། རང་ས་རང་སྐྱོང་དང་རང་ཁྱིམ་རང་བདག་ཅིག་བྱེད་དགོས་ན། རིག་གནས་
ཤིག་མེད་ཐབས་མེད། ཆབ་སྲིད་ཀྱི་སྟེང་ནས་བཤད་ནའང་འུ་ཚོ་བོད་ལ་དགོས་པ་རིག་
གནས་རེད། དཔལ་འབྱོར་གྱི་ཕྱོགས་ནས་དེང་རབས་ཅན་གྱི་འཛུགས་སྐྲུན་ཞིག་བྱེད་ན་
འཕྲུལ་འཁོར་མང་བོ་བེད་སྤྱོད་བྱ་དགོས། རང་གི་རིག་གནས་མེད་ཚེ་འཕྲུལ་འཁོར་ཞིག་
འཁོར་ཚུལ་ཙམ་ཡང་སུ་ཞིག་གིས་ཤེས། དེ་ཡིན་ན་ཆབ་སྲིད་དཔལ་འབྱོར་གཉིས་ཀར་ཡི་
གེ་ད གོས། ལྷག་པར་དུ་བོད་ཆོས་ལ་དད་པ་ཡོད་ཅིང་། ཐམས་ཅད་ཀྱི་ཁ་ནས་གསོལ་བ་
འདེབས་དོན་ནི་སངས་རྒྱས་ཀྱི་བསྟན་པ་དར་ཞིང་སེམས་ཅན་ལ་བདེ་སྐྱིད་ཅིག་འབྱུང་རྒྱུ་
དེ་རེད། སངས་རྒྱས་ཀྱི་བསྟན་པ་དར་ད གོས་ན་སངས་རྒྱས་ཀྱི་གསུང་ཅི་ཞིག་རེད། དེའི་
དགོངས་དོན་གོ་དགོས། དད་པ་ཞིག་བྱེད་ན་ཡི་གེ་མ་ཤེས་ན། དད་པ་དེ་ཡང་དད་པ་བརྟན་
པོ་ཞིག་མི་ཡོང་། ཡར་གྱིས་བཤད་ནའང་བདེན་ཟེར། མར་གྱིས་བཤད་ན་དེའང་བདེན་
ཟེར། ས་སྐྱ་པཎྜི་ཏས། བླུན་པོ་ཆུ་སྣ་གར་འཁྲིད་གསུངས་པ་ལྟར། དཔེ་བླངས་ན་ཆུ་ཆུང་
ཆུང་ཞིག་ལ་ཆུ་སྣ་དྲངས་པ་ལྟར། གཡས་ལ་དྲངས་ན་གཡས་སུ་བཞུར། གཡོན་དུ་དྲངས་ན་
གཡོན་དུ་བཞུར་བ་བཞིན། དེ་རིང་སངས་རྒྱས་ཡོད་ཟེར་ན་ཡོད་སྙམ་པ་དང་། གནང་ཁ་
སངས་རྒྱས་མེད་ཟེར་ན་མེད་སྙམ་པ་ཡིན། ཆོས་ཀྱི་དགོངས་དོན་མ་གོ་ན་དད་པ་འདི་འང་
དད་པ་བརྟན་པོ་མ་རེད། གཞུང་རྣམས་སུ་གསུངས་པ་ལྟར། དབང་བོ་རྣོ་བའི་དད་པ་འདི་
མི་ལྡོག་པའི་དད་པ་ཡིན། དབང་བོ་རྣོན་པོ་རྗེ་ཐམས་ཅད་མཁྱེན་པ་དང་རྒྱལ་དབང་ལྔ་བ་
ཆེན་མོ་སོགས་སངས་རྒྱས་ཀྱི་བསྟན་པ་ལ་མི་ལྡོག་པའི་དད་པ་ཐོབ་པ་རེད། བསྟན་པའི་
ད གོངས་དོན་མ་ཤེས་ན་མི་ལྡོག་པའི་དད་པ་མེད། རྒྱལ་བ་དང་པཎ་ཆེན་སུ་དང་སུས་
གསུང་ནའང་བོད་ལ་རིག་གནས་མེད་ན་མི་རིགས་གཞན་གྱི་རྗེས་མི་ཆོད། རང་གི་མི་
105



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རིགས་ཀྱི་དོན་དང་། རང་གི་རུ་སྡེ་བའི་དོན། རང་གི་ཁྱིམ་ཚང་གི་དོན་བསམ་ནའང་། ཕྱི་
ར བས་པ་འདི་ཐམས་ཅད་ལ་རིག་གནས་ཤིག་མེད་ཐབས་མེད། ཁྱེད་ཚོའི་བྱིས་པ་ཚོ་
ངེས་པར་དུ་སློབ་གྲྭར་སྐྱོལ། ད་ལྟ་སྒེར་ཟོག་དང་སྒེར་རྒྱུ་ཞིག་ཡོད་ན་ཁྱེད་ཚོས་གསེར་གྱི་
དོང་ཁར་མི་བལྟ། ཇ་ནེའི་ཕོར་ཁར་བལྟས་ནས། མིག་སྔར་གྱི་ཕྱུགས་ཟོག་འདི་དར་སོང་
ན། བྱིས་པ་ཚོས་ཡི་གེ་ཤེས་ན་ཆོག་མ་ཤེས་ན་ཆོག་ཟེར་བ་འདི་ལ་གསེར་གྱི་དོང་ཁ་མི་
བལྟ་ཇ་ནེ་ཕོར་ཁར་བལྟས་ཟེར། གསེར་སྲང་ཇི་འདྲ་ཡོད་ཀྱང་གང་དུ་འགྲོ་ན་འགྲོ་རུ་
ཅུག ངའི་ཇ་ནེ་གང་གི་ཞག་འདི་མ་དབོ་ན་བསམ་པ་དང་འདྲ་འདྲ་རེད། དེ་ལྟར་མི་བྱེད་
པར་བྱིས་པ་ཚོ་ངེས་པར་དུ་སློབ་གྲྭར་ཞོག ལོ་ལོན་དང་སྐྱེས་པ་ཕོ་མོ་སུ་ཡིན་ནའང་རང་གི་
བྱིས་པ་ཚོར་ཡོན་ཏན་ཞིག་ཡོད་དུ་དགོས་པར་རང་ལ་དེའི་འགན་ཁུར་ཡོད། དཔེར་ན་རྒྱལ་
ཁབ་ཉིན་རེ་ནས་ཉིན་རེ་བཞིན་ཇེ་དར་དང་། རིག་གནས་ཉིན་རེ་ནས་ཉིན་རེ་བཞིན་ཇེ་
དར་ལ་སོང་ན། རྗེས་སུ་བོད་ཕྱི་རབས་པ་ཚོར་རིག་གནས་ཤིག་མེད་དུས་ཁྱོད་ཚོའི་བླ་
བཙག་རྒྱུ་རེད། དེའི་སྐབས་སུ་བུ་བུ་མོ་ཚོ་ཡིན་ནའང་ངའི་ཕ་མ་དེ་བསམ་ནག་རེད། ང་
སློབ་གྲྭར་འགྲོ་རུ་མ་བཅུག་པར་ཟོག་ལུག་གི་རྗེས་ལ་མངགས་པས། ད་ལྟ་མི་གྲལ་མི་ཆོད་
ཅིང་ཡི་གེ་མི་ཤེས་པ་འདི་ཕ་མ་དེས་ང་འགྲོ་རུ་མ་བཅུག་པས་གྲིབ་མ་ནག་སོང་ཞེས་ཁྱེད་
ཚོའི་ཤུལ་ན་བླ་བཙག་བྱེད་མི་ཡོད་ན་མི་བཟང་། དེ་ལྟར་མི་བྱེད་པར། དེའི་སྐབས་སུ་ངས་
དེ་རིང་མི་གྲལ་ཞིག་ཆོད། ཡི་གེ་ཞིག་ཤེས། རྒྱལ་ཁབ་དང་མི་རིགས་ལ་ཕན་ཞིག་ཐོགས་པ་
འདི་ངའི་ཕ་མ་དྲིན་ཆེན་པོ་དེའི་བཀའ་དྲིན་ཡིན། དེས་ང་སློབ་གྲྭར་བསྐྱལ་ཞེས་ཁྱེད་ཚོ་
རང་ཤི་སོང་ན་རྗེས་སུ་མ་ཎི་འདོན་མི་ཞིག་ཡོད་ན་བཟང་གི་མ་གཏོགས། ཤི་སོང་ན་བླ་
བཙག་མི་ཡོད་ན་མི་བཟང་། ལོ་ལོན་ཚོ་ཡིན་ནའང་དེའི་འགན་ཁུར་ཡོད། དེས་ན་རང་
རང་གི་བྱིས་པ་ཚོ་ཡིན་གཅིག་མིན་གཉིས་སློབ་གྲྭར་བཞག་སྟེ་ཡི་གེ་སློབ་ཏུ་ཆུགས། སློབ་
གྲྭར་སོང་སྟེ་ཡི་གེ་བསླབ་ན་བོད་ཁ་བ་ཅན་ལ་བཟང་། རང་གི་རུ་སྡེ་བར་བཟང་། སངས་
རྒྱས་ཀྱི་བསྟན་པ་ལ་བཟང་། རང་གི་ཁྱིམ་ཚང་ལ་བཟང་། དེས་ན་བོད་འདིས་གཞན་གྱི་
106



བཀའ་སློབ་ཟིན་བྲིས་ཕྱོགས་བསྒྲིགས།
རྗེས་ཆོད་ད གོས་ན་རིག་གནས་ཤིག་ཤེས་པ་གལ་ཆེ། ཐམས་ཅད་ཀྱིས་སེམས་ལ་ནན་
ཏན་ཞིག་ཟུངས། དེ་རིང་ཡོང་ནས་ངས་སེམས་ཀྱི་སྐད་ཆ་ཚིག་གསུམ་མ་བཤད་ན་འཇིག་
རྟེན་གྱི་ཁ་དཔེ་ལ། ཕོ་དུངས་པ་ཅན་འདི་བཤད་ན་དྭངས། མོ་དུངས་པ་ཅན་འདི་ངུས་
ན་དྭངས། ཞེས་པ་ལྟར་འུ་ཚོ་ལོ་ཉི་ཤུ་རྩ་བཞིའི་རིང་ཤི་གསོན་ཁ་མ་ཐུག་པར་མི་མང་བོ་
ཤི་སོང་བ་དེ་བསམས་ན་མོ་དུངས་པ་ཅན་ལ་ངུ་རྒྱུ་ཡང་ཡོད། དེ་རིང་མི་རིགས་ཀྱི་དོན་
དག་དང་རང་གི་ས་ཆའི་དོན་དག་བསམས་ན་ངས་དེ་རིང་ཁྱེད་ཚོར་སེམས་ཀྱི་སྐད་ཆ་
འགའ་ཞིག་མ་བཤད་ན་ངའི་སེམས་ན་མི་དྭངས་རྒྱུ་ཞིག་ཡོད། འུ་ཚོའི་བོད་འདི་ཁ་མ་
འཆམས་ཕྱིན་བོད་ཀྱི་བྱ་བ་ཞིག་ལས་ད གོས་ཚེ། རང་གི་ས་ཆ་ཡིན་ན། རྨ་ཆུ་རྫོ ང་ལ་
མཚོན་ན་ཁ་མ་འཆམས། གྲོས་མ་འགྲིག་ན་ཐོན་སྐྱེད་ཀྱི་བྱ་བ་ཡིན་ན་འདྲ། བྱ་བ་གང་གི་
སྟེང་ཡིན་ནའང་བྱ་བ་དེ་རང་གིས་བསྒྲུབ་མི་ཐུབ། དེ་རིང་ཁྱོད་ཀྱིས་ང་བསད། ནངས་ཁ་
ངས་ཁྱོད་བསད། ཡར་སོང་མར་སོང་ནས་འཁྲུག་པ་བརྒྱབ། རུ་ཁ་ཁྱིམ་མཚེ་དང་ཉེ་གཞི་
རྩ་ལག་གི་ནང་། ཕུ་ནུའི་ནང་ལ་དམེ། འོ་ཟོའི་ནང་ལ་ཁྲག་ཟེར་བ་ལྟར་བྱས་ན་མི་རིགས་
ལ་ཡར་རྒྱས་ཡོང་ཐབས་ཤིག་ག་ན་ཡོད། དེ་རིང་ནངས་ཁ་ཏང་གི་སྲིད་ཇུས་ཡག་པ་འདི་
ལག་བསྟར་བྱས། ཐམས་ཅད་ལ་བདེ་སྐྱིད་ཀྱི་ཉི་མ་ཞིག་ཤར་ན། བདེ་སྐྱིད་འདི་བདེ་སྐྱིད་
དུ་ངོས་ཟིན་དགོས། སྔོན་ཆད་འུ་ཚོར་ལེན་པོ་དང་མི་བཞིའི་ཚོགས་ཁག་གིས་བདེ་སྐྱིད་
ལྡན་དུ་མ་བཅུག་པ་རེད། དེ་རིང་འུ་ཚོས་རང་གིས་རང་ལ་བདེ་སྐྱིད་ལྡན་དུ་མ་བཅུག་ན་
མི་རིགས་ལ་ངོ་ཚ་ཡོད། ས་དོན་ཆུ་དོན་ཡིན་ན། དོན་དག་གང་ཡིན་ན། འགྲིག་ཐབས་
འཕྲོད་ཐབས་བྱས། གནས་སྐབས་སུ་ཕམ་ཁ་ཅུང་ཟད་ཁུར་རུང་སྤྱིར་རྩིས་ཟབ་མོ་ཞིག་
བརྒྱབ་ན། གྱོང་ཆེན་པོ་ཁུར་ཡོད་པ་མ་རེད། ས་དོན་ཆུ་དོན་ལ་མི་ཇི་ཙམ་བསད་ཀྱང་ས་
ལོན་ནི་མ་རེད། ས་འདི་དོན་དག་བཤད་ནས་ལེན་ད གོས་པ་མ་གཏོ གས་གཡུག་རེས་
འཐབ་རེས་བྱས་ནས་ལོན་སོང་བ་སྔོན་ནས་ད་བར་བཤད་རྒྱུ་མེད། ཁྱོད་འཇིག་རྟེན་
རྒན་པོ་ཚོས་བཤད་ན། ང་ཕོ་ཤུལ་བཅད་ནས་མོ་ཤུལ་དང་། མོ་ཤུལ་བཅད་ནས་སྐྱེད་པུ་
j(07



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་གཏུགས་ན་ཟེར། གནའ་ནས་ད་བར་དུ་སྡེ་བ་ཞིག་ཕོ་ཤུལ་བཅད་ནས་མོ་ཤུལ་དང་།
མོ་ཤུལ་བཅད་ནས་སྐྱེད་པར་གཏུགས་པ་མེད། ས་དོན་ཆུ་དོན་ཞིག་ཡིན་ན། ནམ་མ་
ལངས་པ་དང་གྱོད་ལ་མ་འགྲིག་པ་མེད། རྔ་མ་ཞིག་ལ་འགྲིག་དགོས་པ་རེད། འགྲིག་དུས་
མི་ཤི་བ་ཕྱིར་ཐོན་རྒྱུ་མེད། དེས་ན་གྱོད་ཁ་མཆུ་མ་བྱེད། གྱོད་ཐང་ལ་བསྡད་ནས་བཤད་
ད གོས་མ་གཏོགས་ཡར་ལངས་ཏེ་གཡུགས་ནས་འ གྲིག་པ་མ་རེད། དེ་རིང་ན ངས་ཁ་
ཕྱུགས་ར་ཚོ་ཡིན་རུང་ཕར་ཚུར་བར་ནས་ས་དོན་ཆུ་དོན་བརྩད། དམངས་ཚོགས་དང་འགོ་
ཁྲིད་ལས་བྱེད་པ་ཡིན་ནའང་འདྲ། དེ་རིང་ང་རང་གི་སེམས་ན་ཡོད་པའི་རེ་བ་ཅུང་ཟད་
བཤད་ན། ཁྱེད་ཚོ་ལས་བྱེད་པ་ཡིན་ན་གཙོ་བོ་དམངས་ཚོགས་ཀྱི་དོན་དག་རེད། དམངས་
ཚོགས་ཀྱི་དོན་དག་འདི་བསམ་ན། གུང་ཁྲན་ཏང་གི་དམིགས་ཡུལ་གཙོ་བོ་མི་དམངས་ལ་
ཞབས་འདེགས་ཞུ་རྒྱུ་དང་མི་དམངས་ལ་བདེ་སྐྱིད་བསྐྲུན་རྒྱུ་འདི་རེད། གུང་ཁྲན་ཏང་གིས་
མི་དམངས་ཀྱི་བདེ་སྡུག་མི་བསམ་ན་གུང་ཁྲང་ཏང་ཡིན་ན་ཏང་བཟང་བོ་ཞིག་མ་རེད།
ཁ་ནས་བཤད་ན་གོ་མིན་ཏང་ཡིན་ན་མི་དམངས་ཀྱི་རྒྱལ་ཁབ་ཡིན་ཟེར། ཁ་ནས་སུ་
ཡིན་ནའང་རང་དབང་ཡོད་དམངས་གཙོ་ཡིན་མི་ཟེར་བ་ཞིག་དེང་སང་འཇིག་རྟེན་ན་
དཀོན། གཙོ་བོ་ཁ་ཞེ་གཉིས་མེད་ཀྱིས་བསྒྲུབ་དགོས་པ་དེ་གལ་ཆེན་རེད། དེས་ན་ཁྱེད་ཚོ་
འགོ་ཁྲིད་ལས་བྱེད་པ་ཡིན་ན་མི་དམངས་ཀྱི་དོན་དག་སོམས། མི་དམངས་དང་ལྷན་ཅིག་
ཏུ་བསྡད་ན་རང་ལ་ནམ་ཡིན་ན་རྒྱལ་ཁ་ཐོབ། མི་དམངས་ཀྱིས་བརྩི་བཀུར་དང་རྒྱབ་
སྐྱོར་ཐོབ་ན། རང་གིས་བྱ་བ་ཅི་ལས་ན་ནུས་ཤུགས་ཡོད། ང་ལ་རྒྱབ་རྩ་མཐོན་པོ་ཞིག་
ཡོད། དཔོན་པོ་ཆེན་པོ་ཞིག་ངོ་ཤེས་ཡོད་ཟེར་ན། དེ་དཔོན་པོ་ཇི་འདྲའི་ཆེན་པོ་ཞིག་
ཡིན་ཡང་ལོ་ལོན་རྗེས་ངལ་གསོ་ཞིང་། ཐ་མར་ཤི་རྒྱུ་རེད། ཤི་བའི་རྗེས་སུ་རང་གི་རྒྱབ་རྩ་
ལོག་སོང་། ཡང་མིན་ན་དཔོན་པོ་ཚོ་ཡིན་ནའང་འདྲ། ཆབ་སྲིད་ཡིན་ནའང་འདྲ། དེ་རིང་
གོ་ས་ཇེ་མཐོར་སོང་། ནངས་ཁ་མར་ལྷུང་བ་དང་། ཕར་འགྱུར་ཚུར་འགྱུར། ཡར་ལོག་
མར་ལོག་མང་བོ་ཡོད། དེའི་ཉིན་ར ང་རང་གི་ཁ་ངོ་ཤོར་རྒྱུ་མ་གཏོགས་ཡོད་པ་མ་རེད།
t/
1 (08



བཀའ་སློབ་ཟིན་བྲིས་ཕྱོགས་བསྒྲིགས།
དེར་བལྟས་ན་མི་དམངས་དང་ལྷན་ཅིག་ཏུ་འགྲོགས་ཤིང་མི་དམངས་ཀྱི་བྱ་བ་བསྒྲུབ་ན་
མི་དམངས་ལ་ནམ་ཡིན་ཡང་འགྱུར་བ་མེད། གནའ་ནས་ད་བར་མི་དམངས་ལ་ཚར་རྒྱུ་
ཡོད་ནི་མ་རེད། གཙོ་བོ་མི་དམངས་ཀྱི་དོན་དག་སྒྲུབས། མི་དམངས་ལ་ཤ་ཚ་ཚ་བྱོས།
ཕན་སེམས་ཀྱི་སྒོ་ནས་བྱ་བ་སྒྲུབས། རང་གི་འདེམ་ཤོག་ཇེ་མང་ལ་འགྲོ་ཐབས་བྱས་ནས་
མི་དམངས་ལ་ཅི་བྱེད་ན་བྱེད་དུ་མ་འཇུག ན་ནིང་ང་མར་སོང་ན། ཅོ་ནེ་ན་ཧྲུའུ་ཅི་རྒྱུ་
ཞིག་འདུག ཁོས་བཤད་རྒྱུར་ན་ནིང་མི་དམངས་ཚོས་ས་དོན་རྩོད་སྐབས། ས་དོན་རྩོད་
དགོས་པ་རེད། འཆི་ཚད་ལ་ཐུག་ན་འཆི་དགོས། ཁྱེད་ཚོ་འཆི་ཐུབ་ན། ངས་ཉལ་གོས་
བསྡམས་ནས་གྲ་སྒྲིག་བྱས་ཡོད། ང་ཁྱེད་ཚོའི་དོན་ལ་བཙོན་ཁང་ནང་ལ་འགྲོ་ཟེར། ཐ་
མར་མི་དམངས་ཚོ་ཐུར་མགོར་བསྐྱངས་བསྐྱངས་ནས་ཁོ་ཚོས་རྡུང་རེས་བརྒྱབ་སྟེ་མི་ལྔ་
བསད་ཅིང་མི་ལྔ་བཟུང་། ཕར་ཚུར་མི་བཅུ་ཐམ་པ་མེད་སོང་། ཁོ་ཚོ་གླེན་པ་རེད། བོད་
འདིར་ཡོན་ཏན་མེད་པའི་སྟབས་ཀྱིས་ད་དུང་ཤེས་མེད། ང་ཚོའི་ཧྲུའུ་ཅི་དེ་ང་ཚོའི་རྩ་བ་
རྟིང་བ་གནོན་མཁན་ཞིག་ཡིན། དེ་འདྲའི་མི་བཟང་བོ་ཞིག་མེད་ཟེར། ད་དུང་ཞང་གི་
ཀྲུའུ་རིན་ལ་འདེམས་ཡོད། ཕར་དེད་ན་དེས་མི་དམངས་ལ་ཕན་བཏགས་ཡོད་དམ་
གནོད་སྐྱེལ་ཡོད། ཁོས་ཅི་ཟེར་ཞེ་ན། ཤི་ན་ཁོ་ཚོ་ཤི་རྒྱུ་རེད། ང་ཤི་རྒྱུ་མ་རེད། ང་བཟང་ན་
ད་དུང་གོ་ས་ཇེ་མཐོར་འགྲོ། ད་དུང་རྫོང་གི་ནང་དུ་ཐུབ་རྒྱུ་རེད་བསམ་ཡོད། མིས་མི་
བརྩིས་ན་བླ་མ་དང་དཔོན་པོ་རེད། མེ་ཏོག་ལ་མགོ་ཡུ་དང་། མི་ལ་མགོ་རྔ་ཞིག་དགོས།
མགོ་རྔ་མེད་ན་བདེ་སྐྱིད་ཅིག་ཡོང་རྒྱུ་མེད།ཐམས་ཅད་ཀྱིས་རང་གི་མགོ་འདྲེན་ཚོའི་ཁ་
ལེན་ཚིག་བརྩི་རེ་བྱེད་རྒྱུ་སེམས་ལ་ཟུངས། མགོ་འདྲེན་ཚོ་ཡིན་ནའང་མི་དམངས་ཀྱི་
དོན་དག་དང་མི་དམངས་ཀྱི་བྱ་བའི་ཕྱོགས་ལ་ཁ་སེམས་དཀར་པོ་དུང་འདྲ་འདྲ་ཞིག་
བཟུང་ན་རང་ལ་མཐའ་ཡག དེང་སང་ལེན་པོ་དང་མི་བཞིའི་ཚོགས་ཁག་གི་དུག་སྐྱོན་
གྱི་སྟབས་ཀྱིས་མི་ལ་མགོ་རྔ་མེད། ཆུང་ཆུང་ཚོས་ལོ་ལོན་ལ་བརྩི་བཀུར་མི་བྱེད། ཁ་མི་
ལེན། ཚིག་མི་བརྩི། དེ་འདྲ་བྱས་ན་མི་བཟང་། ང་ཚོ་བོད་འདི་ངས་སྔར་བཤད་པ་ལྟར་མི་
109



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
དང་མིའི་བར་དང་། རྒན་གཞོན་བར་བརྩི་བཀུར་སྔོན་ཆད་ཧ་ཅང་བཟང་མོད། དེང་
སང་དེ་འདྲ་མི་བཟང་བར་གྱུར་འདུག ཆུང་ཆུང་ཚོ་ཡིན་ན་ལོ་ལོན་ཚོའི་ཁ་ལོངས།
ཚིག་རྩིས། ལོ་ལོན་ཚོར་བརྩི་བཀུར་བྱོས། ཁོ་ཚོ་སྙིང་རྗེ་རེད། མི་སུ་ཡིན་ན་མགོ་ན་འཆི་རྒྱུ་
ཞིག་ཡོད། ལོ་ལོན་དུས་ཤིག་ཡོད། སྔོན་རྒྱའི་ལོ་རྒྱུས་ཤིག་གི་ནང་ན་ཕ་བུ་གཉིས་ཡོད་པ་
ལ། ཕ་རྒན་རྐང་བ་ན་ནས་ཞ་སོང་། བུས་གཡོག་བྱེད་མི་ཐུབ་བསམས་ནས། ཉིན་ཞིག་ཕ་
རྒན་ཤིང་རྟ་ཆག་པོ་ཞིག་གི་ནང་དུ་དྲུད་ནས་འབྲི་ཆུའི་ནང་ལ་གཡུག་ཏུ་སོང་། ཕ་རྒན་
གྱིས་བུ་ལ་ཁྱོས་ང་གཡུག་མ་གཏོང་དྲིན་ཆེན་པོ་ངས་ཁྱོད་ལ་ཅང་མི་བཤད། ཁྱོས་ང་ལ་ཟ་
རྒྱུ་ཞིག་བྱིན་ན་དེས་ཆོག ཇི་འདྲ་བཤད་ཀྱང་ང་ཁྱོད་ཀྱི་ཕ་རེད། ཁྱོད་ཀྱིས་ང་ཆུ་ནང་ལ་
གཡུག་ཚུལ་མེད་ཟེར། བུས་ཁར་མ་ཉན་པར་བཙན་པོ་བྱས་ཏེ་ཤིང་རྟའི་ནང་དུ་བཞག་
ནས་དྲུད་སོང་། ཆུ་ནང་ལ་གཡུག་འགོ་བརྩམ་ཚེ། ཕ་རྒན་གྱིས་ཐབས་ཤིག་དྲན་ཏེ། དེས་
ན་ཁྱོད་ཀྱིས་ང་ཆུ་ནང་དུ་གཡུག་རྗེས། ཤིང་རྟ་ཆག་པོ་འདི་ལ་བདག་ལེགས་པོ་ཞིག་བྱོས་
ཟེར། བུས་དེ་ཅི་རེད་ཟེར། ཕས་ཁྱོད་ངའི་བུ་རེད། ཁྱོད་ཀྱིས་དེ་རིང་ང་ཤིང་རྟ་འདིའི་
ནང་དུ་དྲུད་ནས་འབྲི་ཆུའི་ནང་གཡུག་ན། རྗེས་སུ་ཁྱོད་ཀྱི་བུས་ཁྱོད་དྲུད་ནས་ཆུ་ནང་དུ་
གཡུག་རྒྱུ་རེད་ཟེར། དེ་དུས་ཤིང་རྟ་ཞིག་གྲ་སྒྲིག་བྱེད་དགོས་པས། ཤིང་རྟ་ལེགས་པོ་ཞིག་
ཡོད་ན་བཟང་ཟེར། བུས་འདང་བརྒྱབ་སྟེ། ངས་རང་གི་ཕ་ཆུ་ལ་གཡུགས་ན་རྗེས་སུ་ངའི་
བུས་ང་ཆུ་ནང་ལ་གཡུགས་རྒྱུ་རེད། དེ་དུས་ངས་ཅི་བྱེད་བསམས་ནས། ཕ་རྒན་ཆུ་ནང་
ལ་མ་གཡུགས་པར་ཕྱིར་ཁྲིད་སོང་། དཔེར་བླང་ན་དེ་འདྲ་རེད། རང་གི་ཕ་མ་ཚོར་བརྩི་
བཀུར་མ་བྱས་ན། རང་གི་བུ་ཕྲུག་གིས་རང་ལ་བད ག་མི་བྱེད། བྱིས་པ་ཚོ་ཡིན་ན་མས་
མངལ་དུ་ཟླ་བ་དགུ་ལ་ཁུར། དེ་ནས་སྐྱེས་པའི་སྡུག་བསྔལ་མྱོང་། འབྲོག་པ་ཚོ་ཡིན་ན་
ངའི་བྱིས་པ་འདི་ཟོག་ཞིག་གིས་རྡུང་འེ་འཇོག ཁྱིས་བཟུང་འེ་འཇོག མེ་ནང་དུ་ལྷུང་འེ་
འགྲོ་སྙམ་ནས། ཕ་མའི་སེམས་ཉིན་མཚན་མེད་པར་བྱིས་པའི་སྟེང་འཁོར་ནས་བསྡད།
ཟ་མ་ཟ་ཚུལ་དང་། གོན་པ་གོན་ཚུལ། ཐ་ན་འགྲོ་ཚུལ་ཡར་ལངས་ཚུལ། སྐད་ཆ་བཤད་
11()



བཀའ་སློབ་ཟིན་བྲིས་ཕྱོགས་བསྒྲིགས།
R
ཚུལ་སོགས་བྱིས་པ་ཞིག་ནར་སོན་རྒྱུ་ལས་སླ་མོ་ཞིག་མ་རེད། ནར་སོན་ནས་དྲིན་ཆེན་ལ་
དྲིན་ལོག་དང་གཡང་ལྷ་ལ་རྡོ་ཁ་ཟེར་བའི་དཔེ་ལྟར་ངའི་ཕ་མ་ཚོར་བཤད་རྒྱུ་མང་ཟེར་
བཞིན་ཁ་ལོག་ཚིག་ལོག་བརྒྱབ། དེ་ལྟར་བྱས་ན་ལས་རྒྱུ་འབྲས་བསོགས་པ་རེད། རང་གི་
ཚེ་མི་རིང་། རང་ལ་རྗེས་སུ་མགོར་དེ་ང ང་མཚུང ས་པ་འབྱུང་། དེ ས་སྟབས་ཀྱིས་ཆུང་
ཆུང་ཚོ་ཡིན་ན་ཕ་མ་ཚོའི་ཁ་ལེན་ཚིག་བརྩི་དང་། ལོ་ལོན་ཚོར་འཆི་ཁའི་འགྲམ་སྐྱོར་བྱོས།
ལོ་ལོན་ཚོ་ཡིན་ནའང་རང་ཉིད་ལོ་ལོན་སོང་ན། ཆུང་ཆུང་ཚོ་རང་གི་བཟང་ཡིན་པས།
ཆུང་ཆུང་ཚོར་གསར་བརྗེའི་བྱ་བ་ལས་རྒྱུ་དང༌། སློབ་གྲྭར་འགྲོ་བ། རིག་གནས་བསླབ་
རྒྱུའི་ཕྱོགས་ལ་ཁོ་རང་ཚོའི་བསམ་པ་ལྟར་བྱོས། བྱ་བ་ཡག་པོ་ལས་ན་བཀག་འགོག་མ་
བྱེད། སྤྱིར་ན་མི་སུ་ཡིན་རུང་མ་ཤི་བ་ནི་གཅིག་ཀྱང་མེད། གོང་མ་རྒྱལ་པོ་ཡིན་ནའང་
འཆི་ཚད་ལ་ཐུག་ན་འཆི་ད གོས། བསགས་པའི་རྒྱུ་ནོམ་པ་ཡོང་ན། སྐྱོང་གི་བུ་བུ་ཕྲུག་
ཡིན་ནའང་འཆི་ཚད་ལ་ཐུག་ན་འཆི་དགོས་པ་མ་ཟད། ཤི་ཚེ་རང་ཉིད་གཅིག་པུ་ཚེ་ཕྱི་
མར་འཁྱམས་ནས་འགྲོ་རྒྱུ་མ་གཏོགས་གྲོགས་ངོ་ཤེས་མང་ཡང་རོགས་བྱེད་ཐབས་དང་།
ང མག་བུ་རྟ་ཡོད་ཀྱང་སྲུང་སྐྱོབ་བྱེད་མི་མེད། འཆི་ཚེ་རང་ཉིད་གཅིག་པུ་རེད། དེ་ཡིན་
ན་འཇིག་རྟེན་ཁམས་ན་ཡོང་དུས་གཅིག་གིས་གཅིག་ལ་འཁོན་རེ ས་རྡུང་རེས་མ་བྱེད།
ཕན་ཚུན་ལ་བརྩེ་བ་ཡོད་དགོས། འཇིག་རྟེན་ཟེར་བ་ཁ་དཔེར་ འཇིག་རྟེན་ཡ་མ་ཡིད།
རྟ་རྒྱུག་ཁ་མ་འཁོབ། རྗེ་བཙུན་མི་ལ་རིན་པོ་ཆེའི་ཞལ་ནས། འཇིག་རྟེན་ཉམས་སུ་ད གའ་
ཡང་རྨི་ལམ་ཙམ། གསུངས་པ་ལྟར། ཇི་འདྲའི་སྐྱིད་པའི་སྣང་བ་ཤར་རུང་རྨི་ལམ་ལྟ་བུ་
རེད། སྣ་སྒོའི་དབུགས་ཕྲེང་ཕྲེང་བོ་འདི་ཆད་དུས་ཚེ་ཕྱི་མར་ཐོན་ནི་རེད། དེ་ཡིན་ན་སྐྱེ་
འཆི་ཡང་ངེས་པ་ཅན་ཞིག་མ་རེད། མི་སྐྱེས་ནས་ལག་ཆགས། ལག་ཆགས་ནས་ལོ་ལོན།
ལོ་ལོན་ནས་འཆི་ད གོས་པའི་ངེས་པ་མེད། ཆུང་ཆུང་ཡིན་ན་འཆི་ཚད་ལ་ཐུག་ན་འཆི།
སུ་ཡིན་ཡང་ནམ་འཆི་ངེས་མེད། འཇིག་རྟེན་འདི་ན་ཡོད་དུས་གཅིག་གཅིག་གིས་བར་
འཁོན་རྡུང་རེས་བྱས་ནས་ ཤི་སོང་རུང་སྐྱེས་པ་སྔོན་གྱི་ལས་རེ ད། ཤི་ཚད་ལ་ཐུག་ན་
3



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འགྱོད་པ་མེད། ལ་ལ་ཚོ་བཟའ་བ་གཉིས་ལྟ་བུ་ཡིན་ན་རྒྱུན་དུ་བཟའ་འཁོན་བྱས། ཤི་
བའི་ཚེ་ཨ་ཧོ་ངེད་གཉིས་ཀྱིས་ཉི་མ་གཅིག་ལ་སྐྱིད་རྒྱག་རྒྱུ་མ་སོང་། ངས་ཁོ་ལ་སྐད་ཆ་
ཡག་པ་གཅིག་ཀྱང་མ་བཤད་ཟེར། ཕ་མ་ཞིག་ཡིན་ན་ངས་ཁོ་ལ་གོས་འཇམ་པོ་ཁ་གང་
བསྐོན་རྒྱུ་མ་སོང་། ཟས་ཞིམ་པོ་ཁམ་གང་སྟེར་རྒྱུ་མ་ སོང་ཨ་ཧོ་ཞེས་དུ་བ་ནི་སྡུག་གྱོང་
རེད། དེར་བལྟས་ན་འཇིག་རྟེན་ཁམས་ན་ཡོད་དུས་སྐྱིད་སྐྱིད་དགའ་དགའ་བྱོས། འཁོན་
རྡུང་རེས་མ་བྱེད། སྤྱིར་ང་ཚོ་བོད་འདི་ཆོས་ལ་དད་པ་ཡོད། ཆོས་ལ་དད་པ་ཡོད་ན།
དཀོན་མཆོག་གི་བཀའ་བརྩི་དགོས། དཀོན་མཆོག་གི་བཀའ་བརྩི་ན་སྡིག་པ་མ་བྱེད་དགེ་
བ་སྒྲུབས། སྡིག་པ་ལ་སྡིག་པ་བཅུ་ཡོད། མདོར་བསྡུས་ན་མི་མ་གསོད། རྟ་མ་འདེད། རྫུན་
མ་བཤད། མནའ་མ་ཟ། ཇག་རྐུན་ཁྲམ་གསུམ་མ་བྱེད། ཚོང་ཁེ་བུན་ལོག་མ་བྱེད་དང་དེ་
ནི་དགེ་བ་རེད། དེ་ལས་ལྷག་པའི་དགེ་བ་མེད། རང་གི་བསམ་པ་མ་ཡག་ན་ཆོས་ཆོས་སུ་
འགྲོ་ནི་མ་རེད། ཁ་ནས་ཨོཾ་མ་ཎི་པདྨེ་ཧཱུྃ་ཟེར་བ་བྱ་ནེ་ཙོ་ལ་བསླབ་ན་ཟེར་ཤེས། དེའི་
སེམས་ན་དད་པ་མེད། བསམ་པ་ཡག་པ་མེད་ན་ཆོས་སུ་འགྲོ་བ་མ་རེད། རང་གི་སེམས་
ལ་ངས་དགྲ་དེ་གསོད་དགོས། ངས་སྲོག་ལེན་དགོས། ངས་རྐུ་བྱེད་དགོས། ངས་ཇག་བྱེད་
དགོས་བསམ་བཞིན། ཁ་ནས་ཨོཾ་མ་ཎི་པདྨེ་ཧཱུྃ་ཟེར་ཡང་ཕན་ཐོགས་ཅི་ཡང་མེད། ཆོས་ཀྱི་
རྩ་བ་གཙོ་བོ་རང་གི་སེམས་ལ་ཐུག་ཡོད། བསམ་པ་ཡག་ན་ཆོས་སྲུང་ལ་དད་པ་བྱས་ན་
ཆོག་མ་བྱས་ན་ཆོག ཕྱག་འཚལ་ན་ཆོག་མ་འཚལ་ན་ཆོག མཆོད་མཇལ་བྱས་ན་ཆོག་
མཆོད་མཇལ་མ་བྱས་ན་ཆོག གཙོ་བོ་དད་པ་ཡོད་ན་རང་གི་སེམས་བསམ་པ་ཡག སེམས་
བསམ་པ་ཡག་ན་ལས་ཀྱི་མཐའ་ཡག་སྟེ། དཔལ་མགོན་འཕགས་པ་ཀླུ་སྒྲུབ་ཀྱིས། རྩ་བ་
སྨན་ཡིན་ན་ཡལ་ག་དང་ལོ་མ་ཐམས་ཅད་སྨན་ཡིན། རྩ་བ་དུག་ཡིན་ན་ཡལ་ག་དང་ལོ་མ་
ཐམས་ཅད་དུག་ཡིན་གསུངས། བསམ་པ་ཡག་ན་ཆོས་ཆོས་སུ་འགྲོ་ཞིང་བསམ་པ་ངན་ན་
ཅི་ཙམ་འབད་ཀྱང་དགེ་བའི་ཕྱོགས་སུ་མི་འགྲོ་སྟེ། སྔོན་ཀློང་རྡོལ་བླ་མ་རིན་པོ་ཆེའི་གསུང་
ན། སྨད་སོག་གི་མངོན་མཁྱེན་ཅན་ལྷ་སའི་དགེ་བཤེས་ཤིག་རྩེ་པོ་ཏ་ལར་ཞབས་བརྟན་
112



བཀའ་སློབ་ཟིན་བྲིས་ཕྱོགས་བསྒྲིགས།
བསྒྲུབ་ཏུ་སོང་སྐབས། ཁོའི་ཡན་དུ་ལྷ་རམས་པ་དབུ་སྐྲ་དཀར་བ། ཁ་ནང་ན་སོ་མེད་པའི་
དགེ་བཤེས་ཤིག་བསྡད་ཡོད། ཁོའི་མན་དུ་སེམས་ཁམས་མི་དྭངས་པའི་སྨྲ་སེ་སྨྱོ་སེ་ཞིག་
བསྡད་ཡོད། ཁོའི་སེམས་ལ་བླ་རྒན་འདི་དགུང་ལོ་བགྲེས་ཤིང་དབུ་སྐྲ་དཀར་བ་དང་མིག་
བཙུམ་པར་འདང་བརྒྱབས་ན་ཕལ་ཆེར་ཤི་སོང་བ་ཞིག་དང་མཚུངས་པས། འདི་ལ་དམ་
ཅན་ཆོས་རྒྱལ་གྱིས་འཕྲིན་ལས་བསྒྲུབ་རྒྱུ་རེད། སྨྲ་སེ་སྨྱོ་སེ་བོ་འདི་མ་བསད་ན་འཕྲིན་ལས་
ཞིག་བསྒྲུབ་རྒྱུ་མ་རེད་བསམ། ཁོས་མངོན་མཁྱེན་གྱིས་བལྟས་དུས་དམ་ཅན་ཆོས་རྒྱལ་གྱིས་
བླ་རྒན་ལ་མིག་ཟུར་ཙམ་གྱིས་ཀྱང་མི་བལྟ་ཞིང་། སྨྲ་སེ་སྨྱོ་སེ་བོ་ལ་དབུ་ཐུག་ལ་ཁད་ཅིག་བྱས་
ནས་འཕྲིན་ལས་བསྒྲུབས་སྟེ་ཧ་ཅང་དགའ། དེ་ནས་ཁོ་ཡ་མཚར་ཏེ་བླ་རྒན་གྱི་སེམས་ལ་ཅི་
ཤར་ཡོད་པ་དང་སྨྲ་སེ་སྨྱོ་སེ་བོའི་སེམས་ལ་ཅི་ཤར་ཡོད་པར་བལྟས་དུས། སྨྲ་སེ་སྨྱོ་སེ་བོའི་
སེམས་ལ་སངས་རྒྱས་ཀྱི་བསྟན་པ་དང་སེམས་ཅན་གྱི་བདེ་སྐྱིད་ལ་གནོད་པ་ང་ཡིན་ན་
ངའི་སྙིང་ཁྲག་ཁྱོད་ཀྱིས་ད་ལྟ་ཉིད་དུ་འཐུངས་ཤིག ཅེས་བསམ་པ་དེ་ལྟར་བཟུང་བས་
དམ་ཅན་ཆོས་རྒྱལ་ཧ་ཅང་དགའ་ནས་དབུ་ཐུག་ཙམ་བྱས། བླ་རྒན་དེ་དགེ་བཤེས་ཀྱང་
བཟང་། ལོ་ལོན་ཡང་རེད། འོན་ཀྱང་དམ་ཅན་ཆོས་རྒྱལ་གྱིས་མིག་ཟུར་གྱིས་ཀྱང་མི་བལྟ་
བ་ཅི་ཡིན་སྙམ་སྟེ་བལྟས་པ་ན། བླ་རྒན་གྱི་འདང་རྒྱག་ས་ནི་ངའི་ལྷུང་བཟེད་རྐུན་མ་ཞིག་
གིས་བརྐུས་སོང་། དེ་སུ་ཡིན་ན་ཁྱོད་དམ་ཅན་ཆོས་རྒྱལ་གྱིས་སོང་ཅིག་བསམས་པས།
དམ་ཅན་ཆོས་རྒྱལ་གྱིས་མིག་ཟུར་གྱིས་ཀྱང་མ་བལྟས་ཞེས་དེ་འདྲའི་རྣམ་ཐར་ཡོད།
དེའི་རྩ་བ་ཅི་རེད་ཟེར་ན། ཆོས་འདོན་ན་རང་གི་བསམ་པ་མ་བཟང་ན་ཆོས་སུ་མི་འགྲོ།
ང་ཚོས་ཆོས་ཚིག་གཅིག་བཏོན་ན། མ་སེམས་ཅན་ཐམས་ཅད་བདེ་བ་དང་། བདེ་བའི་རྒྱུ་
དང་ལྡན་པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་
བྲལ་བར་གྱུར་ཅིག་བསམ་པ་འདི་ངེས་པར་དགོས། དེ་ཡིན་ན་གཙོ་བོ་རང་གི་སེམས་ལ་
རག་ལས་པ་རེད། ཁྱེད་ཚོ་སྐྱེས་པ་ཕོ་མོ་སུ་ཡིན་ན་ཕྱིན་ཆད་ནག་པོ་སྡིག་པའི་ཕྱོགས་ལ་
རྒྱབ་སྐོར། དཀར་བོ་དགེ་བའི་ཕྱོགས་ལ་ཁ་འཁོར། མི་ལ་བསམ་ནག་མ་འཛིན། གཉོམ་
113



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆུང་ལ་ཐུབ་ཚོད་མ་བྱེད། རོགས་ར་མདའ་བྱོས། དེ་བྱས་ན་རང་ཉིད་ཚེ་འདི་ནས་ཚེ་
རིང་། ཚེ་ཕྱི་མ་ཕན་ཆད་ལ་བདེ་བ་ཡོད། དེ་རིང་འུ་ཚོ་ཐམས་ཅད་ཁ་ངོ་ཞིག་ཐུག་ན་རང་
གི་སེམས་ན་ཡོད་པའི་སྐད་ཆ་ཁྱེད་ཚོ་ཐམས་ཅད་ལ་བ ཤད་པ་ཡིན། མདོར་བསྡུས་ན་
དོན་རྩ་གསུམ་ཡོད། མགོ་འདྲེན་ཚོའི་ཁ་ལེན་ཚིག་བརྩི་བྱོས། བྱིས་པ་ཚོ་སློབ་གྲྭའི་ནང་དུ་
ཞོག ཏང་གི་ཁ་ལོ ང ས་ཚིག་རྩིས། དེ་ནི་བོད་ཕྱི་ར བས་པ་འདི་ཐམས་ཅད་དང་། མི་
རིགས། རྒྱལ་ཁབ། རང་གི་ས་ཆ་ཚོ་ལ་ཕན་ཐོགས་ཐབས་ཡིན། ཕྱིན་ཆད་ནག་པོ་སྡིག་
པའི་ཕྱོགས་ལ་རྒྱབ་སྐོར། དཀར་བོ་དགེ་བའི་ཕྱོགས་ལ་ཁ་འཁོར། ཚོང་ཁེ་བུན་ལོག་ཇག་
རྐུ་ཁྲམ་གསུམ་སོགས་བྱ་བ་ངན་པ་ད ང་སྤྱོད་པ་རྩུབ་པོ་མ་བྱེད། འདི་ང་རང་གི་རེ་བ་
ཡིན། དེ་ཡིན་ན་ཁྱོད་མཛོད་དགེ་ཉིན་མ་ཚང་གི་མི་ཐོག་ལ་ན་ཚ་མེད། ཕྱུགས་ཐོག་ན་
གྱོང་གུད་མེད། ཁ་རྗེ་དབང་ཐང་དང་། སྟོབས་འབྱོར་རིགས་རྒྱུད་ཐམས་ཅད་ཡར་རྒྱས་
ཡར་ད ར་ལ་འགྲོ་བར་ངས་དཀོན་མཆོག་ལ་སྐྱབས་འཇུག་ཞུ། ཆོས་སྐྱོང་ཚོར་འཕྲིན་
བཅོལ་བྱེད། སྨོན་ལམ་ཡག་པ་རེ་འདེབས། སྤྱིར་ན་འུ་ཚོ་ཐམས་ཅད་སྔོན་ནས་སྐུ་འཕྲེང་
རིམ་བྱོན་ལ་ཁྱོད་མི་རབས་ནས་མི་ར བས་བར་དམ་ཚིག་གསེར་གྱི་སྒོ་ང་ཆག་མ་མྱོང་།
ཆོས་འབྲེལ་གསེར་གྱི་ཐག་པ་ཆད་མ་མྱོང་། ང་རང་གི་ཕ་ཡུལ་ཟེར་ན་འདྲ། མཆོད་ཡོན་
སྦྱིན་བདག་ཟེར་ནའང་འདྲ། ཕྱིན་ཆད་ཡིན་ན་ང་རང་ལ་ནུས་པ་ཡོད་ཚོད་ཀྱིས་ཁྱོད་རྨ་
ཆུ་རྫོང་ཡིན་ན། གང་ཡིན་ན་རང་གིས་བྱ་བ་བསྒྲུབ་ཐུབ་པ་རེ་ཡོད་ན་སྙིང་ཐག་པ་ནས་
བསྒྲུབ་རྒྱུ་ཡིན། ད་ཐེངས་ང་ཚོ་འཛོམས་རྒྱུའི་སྐལ་བ་ཞིག་ལྡན། སྤྱིར་ན་ང་ཉི་མ་ཁ་ཤས་
རེར་འདུག་རྒྱུ་བསམ་པ་ཡིན་མོད། འོན་ཀྱང་ད་ཐེངས་ངོ་མ་ཁོམ་པོ་མེད། རྗེས་སུ་འདི་
ལ་ཕྱིར་ཨེ་ཐོན་རེ་བ་ཡོད། ཐོན་ན་དེ་དུས་ཁྱེད་ཚོ་ཁྱིམ་ཚང་ཚོའི་འཚོ་བ་ཅི་འདྲ་རེད། ང་
རང་ལ་བལྟ་རྒྱུའི་རེ་བ་ཡོད། དེ་ཡིན་ན་ཐམས་ཅད་པོར་མ་ཐུག་བར་དུ་བདེ་མོ་བྱོས། ཞེས་
གསུངས་སོ། །
R
cH (12）
1 14



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཨ་མཆོག་མཚན་ཉིད་དགོན་ལ་གནང་བའི་
བཀའ་སློབ་ཁག་གཅིག་ཟིན་བྲིས་སུ་
བཏབ་པ་བཞུགས་སོ། །
t,4
སྐབས་དེའི་ལོ་རྒྱུས་གནས་ཚུལ་གུང་ཐང་རིན་པོ་ཆེ་ཁོང་ཉིད་ཀྱི་ཉིན་ཐོའི་པྱག་དེབ་ལས། ༡༩ ༨ ༢ ལོའི་སྤྱི་
ཟླ་༧ པའི་ཚེས་ ༡ ༣ ལ་བཅིབ་བ སུ་ང ང་བཅས་ ཨ་མཆོག་མཚན་ཉིད་ད གོན་དུ་འབྱོར། འདུ་ཁང་དུ་གྲྭ་ཚང་ལ་
མཇལ་ ཁ་བཏང་འཕྲལ་ཕྱོགས་ཀྱི་མཇལ་བ་སྟོང་དྲུག་ལྷག་ལ་མཇལ་ཁ། དམ་བཅའ་ཚུགས། སྐྱོར་སྦྱང་ཡང་བྱས།
ནུབ་ནང་མི་རྣམས་ལ་ཁ་བརྡ་བྱས། རང་གི་ཆོས་གྲྭར་འགྲོ་སྐབས་ཀྱི་འཕྲེང་བ་ གསེར་ཛབ་ཅན་བྱིན་ ལྷ་ཆ་
མཆོད་ཆ་དང་དངུལ་གྱི་ག་བུ་མང་བོ་བྱིན། ནུབ་གུང་ཧྲེའི་འགོ་འདྲེན་ཚང་མ་ཡོང་། ཁ་བརྡ་ཡིང་ཚིམས་པ་བྱས།
ཚེས་བཅུ་བཞིའི་གསར་ཡང་མཇལ་ཁ་བྱིན། གྲྭ་ཚང་འ་རྗེ་དགེ་འདུན་གྲུབ་ཀྱི་ག ཤེང་ང མར་བསྟོད་པ་་དང༌།
བདེ་མཆོག་གི་བསྟོད་ང༌། རྒྱལ་བ་མ་ལུས་མའི་ལུང་དང་ཁ་བརྡ་རྒྱས་པ་བྱས། དེ་ནས་མཚན་ཉིད་སློབ་གྲུར་སོང་
སློབ་མ་རྣམས་ལ་ཁ་བརྡ་ཉུང་ཟད་བྱས། སྒོར་སྟོང་༼ ༡༠༠༠ བྱིན། དེ་ནས་དགེ་འདུན་འ དུ་ཁང་དུ་ར་མདོའི་
ཇ་ཐབ་བྱས། ཞོ་འགྱེད་དང་གྲགས་པ་བ ཤེས་གཉེན་ཚང་ལ་སོང་། དེ་ནས་ར་མདོའི་སློབ་གྲྭར་སོང་། དེ་ནས་
མདོ་བ་མའི་ཇ་ཐབ། མདོ་བའི་ང གོན་གྱི་འདུ་ཁང་དུ་སོང་། དེ་ནས་ཨ་ཁྱམས་མའི་ཇ་ཐབ་ལ་སོང་། ཁ་བརྡ་ཡང་
ཅུང་ཟད་བྱས། སེར་སྐྱེ་སྤྲུལ་སྐུ་ནས་སྐྱབས་འཇུག་ཞུས། མ་ཎི། ཨ་ར་པ་ཙ་སོགས་ཀྱི་ལུང་བཏོན། དེ་ནས་སེ་འཚོ་
ལ་སོང་། ཁ་བརྡ་བྱས། ཕྱིར་ལམ་ཀླུ་རིང་སང་ནས་ཇ་ཡུད་ཙམ་འཐུང་། དེ་ནས་གྲྭ་ཆས་ཕུང་ནས་ཨ་མཆོག་གུང་
ཧྲེའི་ནང་དུ་སོང་ནས་ཁ་བརྡ་ཡག་ཙམ་བྱས་ནས་ཕྱིར་རྔ་བར་འབྱོར། ཞེས་གསུང་པ་ལྟར་སྐབས་དེར་རྨ་ཆུའི་ཆུ་
ཁ་མ་ད ང་རྔ་བའི་ད མེ་རུ་མའི་ས་དོན་བ ཤང་སྐབས་རྔ་ཁོག་གི་ང གོན་པ་སོ་སོར་ཕེབས་ནས་ཆོས་ལུགས་སླར་
གསོ་བྱེད་ཚུལ་སོགས་ཀྱི་བཀའ་སློབ་མང་བོ་གནང་བ་ལས་འ དིར་་ཨ་མཆོག་མཚན་ཉིད་ད གོན་ལ་གནང་བའི་
བ ཀའ་སློབ་སྒྲ་ཐག་ཅིག་དགེ་བ ཤེས་གྲགས་པ་ཀླུ་སྒྲུབ་ཚང་ནས་མཁོ་སྤྲོད་གནང་བ་ཟིན་བྲིས་སུ་བ ཏ བ་ པ་
གཤམ་གསལ།
1 15



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྤྱི་བཤད།
གྲྭ་ཚང་རིན་པོ་ཆེ་ལ་ཁ་བརྡ་ཕྲན་ཚེགས་ཤིག་བྱེད་དགོས་བསམ་བྱུང་། འཇིག་རྟེན་
གྲོང་བ་ཚོ་ལ་ཁ་དཔེ་ཞིག་ཡོད་པ་བཞིན། ཕོ་དུངས་པ་ཅན་འདི་བཤད་ན་དྭངས། མོ་
དུངས་པ་ཅན་འདི་ངུས་ན་དྭངས་ཟེར་བ་བཞིན། མི་ལོ་ཉི་ཤུ་ལྷག་གི་རིང་དུ་འུ་ཅག་
དཔོན་གཡོག་གིས་ཕན་ཚུན་སེམས་ནས་མ་བོར་ཀྱང་། ཐ་ན་མིང་ཙམ་འཛིན་པ་ལ་ཡང་
སྐྲགས་ད གོས་པར་དུས་ཡུན་འདི་འདྲའི་རིང་བོ་ཞིག་འགོར་སོང་། ང་ཕྱིར་ཐོན་དུས་
དགོན་པ་གྲྭ་ཚང་ཡིན་རུང་ཤུལ་ཙམ་ལས་ལྷག་མི་འདུག ཡིན་ན་ཡང་དེ་རིང་ནངས་ཁ་
སྲིད་ཇུས་དངོས་འབེབས་བྱུང་བས་གྲྭ་བ་འདི་འདྲའི་མང་བོ་ཞིག་ཕྱིར་འདུས་འདུག ད་
དུང་ཡང་གྲྭ་ཚང་འདིའི་གྲྭ་བ་ཚང་མ་ཕྱིར་ཕེབས་ཐུབ་མེད། སྤྱིར་སངས་རྒྱས་ཀྱི་བསྟན་
པ་ལ་ཆག་འཇིག་བྱུང་བ་ལོ་རྒྱུས་ཐོག་ད་ཐེངས་གཅིག་པུ་མ་རེད། ཐེངས་མང་བོར་བྱུང་
བ་རེད། དཔེར་ན། རྒྱལ་པོ་གླང་དར་མའི་སྐབས་སངས་རྒྱས་ཀྱི་བསྟན་པ་ལ་ཆག་སྒོ་བྱུང་
བ་དེང་སང་ལས་ཀྱང་ཆེན་པོ་རེད། སྐབས་དེར་སྟོད་དབུས་གཙང་གི་ཞིང་ཁམས་སུ་
དགེ་སློང་གི་གཟུགས་བན་ཙམ་ཡང་མེད་པ་བྱས་པ་རེད། གྲྭ་བའི་གྲངས་ཀའི་སྟེང་ནས་
བཤད་ན་བོད་ཀྱི་མཁས་པ་མི་བདུན་མདོ་སྨད་དུ་ཕེབས། བླ་ཆེན་པོ་དགོངས་པ་རབ་
གསལ་བསྙེན་པར་རྫོགས་ཚེ་དགེ་སློང་བཞི་སྡེ་ཞིག་ཀྱང་མེད་སོང་བས། ལྷ་ལུང་དཔལ་
རྡོར་སྤྱན་དྲངས་ནས་ཁྱོད་དགེ་སློང་བཞི་སྡེའི་གྲལ་དུ་འཇོག་དགོས་ཟེར་བ་ན། ཁོས་
གླང་དར་མ་བསད་པས་དགེ་སློང་གི་སྡོམ་པ་སྲུང་ཐུབ་མེད་ཅེས་མ་བསྡད་པར། རྒྱའི་ཧོ་
ཧྲང༌ (ft i7 ） ཞིག་གདན་དྲངས་ནས་དགེ་སློང་བཞི་སྡེའི་གྲངས་ཚང་བ་བྱས་པའི་ལོ་
རྒྱུས་ཡོད་པ་ལྟར། སྐབས་དེར་སྟོད་དབུས་གཙང་ཚུན་དུ་དགེ་སློང་བཞི་སྡེ་ཞིག་ཀྱང་ཁ་
མི་ཚང་བ་རེད། དེ་རིང་ནངས་ཁ་ལྟར་འདི་འདྲའི་དགེ་སློང་མང་བོ་ཞིག་གང་ན་ཡོད།
ལོ་ཚོད་ཀྱི་སྟེང་ནས་ཀྱང་རྒྱལ་པོ་གླང་དར་གྱི་རིང་ལ་མི་ལོ་ང་བཅུའི་བར་དུ་བསྟན་པ་
1 16



བཀའ་སློབ་ཟིན་བྲིས་ཕྱོགས་བསྒྲིགས།
ཕྱིར་དར་མ་ཐུབ། བླ་ཆེན་པོ་དགོངས་པ་རབ་གསལ་གྱིས་བསྟན་པའི་མེ་རོ་སྨད་ནས་
ག སོས་བའི་བར་དུ་མི་ལོ་ང་བཅུ་ལྷག་འགོར་སོང་། ཉེ་སྔོན་རིག་གནས་གསར་བརྗེ་
སྐབས་སོགས་སུ་དགོན་པ་རྣམས་ལ་ཡང་ཆག་འཇིག་དང་སངས་རྒྱས་ཀྱི་བསྟན་པ་ལ་
ཆག་སྒོ་ཆེན་པོ་བྱུང་བ་རེད། ཡིན་ན་ཡང་དེང་སང་དགེ་སློང་བཞི་སྡེ་མ་ཟད། དགེ་སློང་
བཞི་སྟོང་དགོས་རུང་ཡོད་པ་རེད། ལོ་ཚོད་ཀྱི་སྟེང་ནས་མི་ལོ་བཅུ་ཙམ་ལ་བསྟན་པ་
བསྣུབས་ན་ཡང་ད་ནི་བསྟན་པ་ཕྱི་དར་གྱི་འགོ་བཟུང་བ་རེད། པཎ་ཆེན་རིན་པོ་ཆེ་ནས་
ཀྱང་སྲིད་ཇུས་དངོས་འབེབས་ལ་བརྟེན་ནས་བསྟན་པ་ཕྱི་དར་གཉིས་པ་ཞིག་ཡོང་བའི་
ཐུགས་འདང་གནང་གི་འདུག
དང་བོ། ཆོས་ལུགས་སྲིད་ཇུས་སྐོར། །
སྤྱིར་གུང་ཁྲན་ཏང་གི་སྲིད་ཇུས་ལ་མཚོན་ན་ཆོས་ལ་དད་པ་རང་དབང་རེད། ཆོས་
ལ་དད་པ་བྱེད་ན་ཡང་རང་དབང་རེད། མི་བྱེད་ན་ཡང་རང་དབང་རེད། ཆོས་ལུགས་
གང་ལ་དད་པ་བྱེད་ན་ཡང་རང་དབང་རེད། དེ་རིང་གསར་མའི་གྲུབ་མཐའ་ལ་དད་པ་
བྱེད། ནངས་ཁ་རྙིང་མའི་གྲུབ་མཐའ་ལ་དད་པ་བྱེད། གནངས་ཉིན་གང་ལ་ཡང་དད་པ་
མི་བྱེད་ཟེར་ན་ཡང་རང་དབང་རེད། རང་དབང་མེད་པར་བཙན་པོ་བྱས་ནས་དད་པ་
བྱེད་དགོས་ཟེར་ན། ཁ་ནས་དད་པ་བྱས་རུང་ཁོག་ནས་དད་པ་བྱེད་རྒྱུ་མ་རེད། བཙན་
པོ་བྱས་ནས་དགོས་པ་ཡང་མེད། སངས་རྒྱས་རང་ནས་ཀྱང་བཙན་པོ་བྱས་ནས་དད་པ་
བྱེད་བཅུག་མེད། ཆོས་ལུགས་ཡང་ལོ་རྒྱུས་ཀྱི་དུས་རབས་དང་མཐུན་པར་འགྲོ་བཞིན་
ཡོད། ལོ་རྒྱུས་ཀྱི་དུས་རབས་དང་མ་མཐུན་ན་ཆོས་ལུགས་ཀྱང་གནས་མི་ཐུབ། སྔོན་
སངས་རྒྱས་བཅོམ་ལྡན་འདས་ཀྱི་དུས་སུ་སྤྱི་ཚོགས་བྲན་གཡོག་བདག་པོའི་སྤྱི་ཚོགས་
རེད། བྲན་གཡོག་བདག་པོའི་སྤྱི་ཚོགས་སུ་དགེ་སློང་ཚོ་ཡིན་ན་བྱ་རྡོ་ཐོག་ནས་འཕུར་བ་
ལྟ་བུ། ཤི་བའི་ཉིན་མོ་ཆོས་སྣམ་དང་ལྷུང་བཟེད་མ་གཏོགས་མཁར་ཁང་བ་རྒྱུ་ནོམ་པ་ཅི་
117



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡང་མེད་པར། མར་གྱི་ནང་ནས་སྤུ་བཏོན་པ་ལྟ་བུ་ཡིན་པས། དངོས་གནས་དགེ་ཚུལ་
སློང་རེད། དགེ་སློང་ཚོ་བ སོད་སྙོམས་ལ་ཕེབས་པ་ཞེས་མིང་ཡག་པ་བཏགས་པ་ལས་
དོན་དངོས་སུ་ཟས་སློང་མོར་སོང་བ་རེད། བསོད་སྙོམས་ལ་ཕེབས་ཚེ་ཡང་མཁར་བསིལ་
དང་ལྷུང་བཟེད་ཕྱག་ཏུ་བཟུང་ནས། སློང་མོ་བྱེད་སའི་ཁྱིམ་ཚང་དེའི་སྒོ་ནས་མཁར་
བསིལ་ཐེངས་གསུམ་ལ་ཁྲོག་ཀྲོག་བྱས་ནས་ད ཀྲོལ་ཚེ་སྒོ་མ་ཕྱེས་ན་ཐེངས་བཞི་བར་
ད ཀྲོལ་མི་ཆོག ཁྱིམ་ཚང་དེའི་སྒོ་ནས་ཐེངས་བཞི་ཐེངས་ལྔར་མཁར་བསིལ་གྱིས་ཁྲོག་
ཁྲོག་བྱས་ན། གཞན་གྱིས་མཐོང་ཚེ་ཁྱིམ་ཚང་དེས་དགེ་སློང་ལ་གུང་ཚིགས་ཀྱང་མི་
འདྲེན་པར་འདུག་ཅེས་ངོ་ཚ་མི་ཁ་ཡོང་བས། གུང་ཚིགས་འདྲེན་མ་བསམ་ཀྱང་བཙན་
པོ་བྱས་ནས་འདྲེན་དུ་བཅུག་པ་དང་ཁྱད་པར་མེད་པས་འདུལ་ཁྲིམས་ལ་མི་རུང་། དེ་
ལྟར་ཟས་སློང་བ་ཡང་ཕར་དེད་ན་ཁྱིམ་ནས་ཁྱིམ་མེད་པར་རབ་ཏུ་བྱུང་བས། གསེར་
དང་བོང་བ་ཉམས་པའི་འ དུ་ཤེས་ཏེ། གསེར་ལོག་ལོག་ཞིག་དང་ས་རྡོག་སྐམ་པོ་ལོག་
ལོག་ཐིག་ཁྱེར་ཡོང་བ་གཉིས་ལ་ཁྱད་མེད་པར་གཟིགས་ན་དགེ་ཚུལ་སློང་ཡང་དག་རེད།
དེང་སང་དེ་ལྟར་དགེ་ཚུལ་སློང་ལ་གཅིག་ན་འབའ་འབུལ་བ་ལེན་མི་ཆོག གཉིས་ན་
རང་ལ་སྒེར་དབང་གི་ཁང་བ་ཡོད་མི་ཆོག ཐ་ན་མལ་ས་དྲོན་པོ་ཞིག་ཀྱང་ཡོད་མི་ཆོག་
པར་དྲོ་ཁ་སློང་དགོས་ཟེར་ན། གྲྭ་བ་བྱེད་མི་གཅིག་ཀྱང་ཡོད་པ་མ་རེད། རྒྱུ་མཚན་ནི་སྤྱི་
ཚོགས་དང་སྲིད་འབྱོར་ཡར་རྒྱས་སུ་སོང་བས་རེད། བཀས་བཀོད་རྒྱུད་འཛིན་གྱི་སྤྱི་
ཚོགས་སུ་དམངས་ཚོགས་ལ་ཆོས་དད་ཡོད་སྟབས། ཆོས་ལུགས་སྲིད་དབང་འཛིན་བྱེད་
དུ་བཀོལ་སྤྱོད་བྱས་པ་ཡོད་དེ། སྔོན་ཆད་གོང་མ་ཞོན་ཐུང་གི་མ་གཡར་ཚི་ཞེའུ་ཐེའུ་ཧོའུ་
ཟེར་བ་ཧ་ཅང་གི་རྒྱལ་མོ་མ་རབ་ཅིག་ཡོད། གོང་མ་བཀང་ཞི་རྒྱལ་པོ་ནི་ཅུང་དམངས་
གཙོ་ལ་དགའ་བ། གོང་མའི་ནང་ནས་རྒྱལ་པོ་ཅུང་བཟང་བ་ཞིག་ཡིན། རྒྱལ་མོ་ཚོ་ཞེའུ་
དེའི་མ་གཡར་ཡིན་པས། གོང་མ་བཀང་ཞི་གོང་མའི་དབྱར་སའི་ཕོ་བྲང་ནང་ནས་བཙོན་
84
84
1 18



བཀའ་སློབ་ཟིན་བྲིས་ཕྱོགས་བསྒྲིགས།
ལ་བཅུག ཁོ་མོ་ཕྱོགས་གང་དུ་འགྲོ་ན་ ， # % $ ༡༧） བླ་མ་རིན་པོ་ཆེ་སྐུ་ཚེ་ཁྲི་ལོ་བརྟན་
པར་ཤོག་ཟེར་བ་རེད། ཕར་དེད་ན་མོ་རང་རྒན་མོ་རང་ག་བ་ཐ་ན་དགེ་བསྙེན་མའི་སྡོམ་
པ་ཡང་ཡོད་པ་མ་རེད། དབང་ཆ་ཡོད་ཚེ་མོ་རང་གི་མིང་ལ་བླ་མ་ཞེས་བླ་མ་ཟེར་ན་མོ་
ར ང་ཡིན། མོ་རང་ཟེར་ན་བླ་མ་ཡིན་ཞེས་བླ་མ་དང་དཔོན་པོ་དབྱེར་མེད་བྱས་པ་རེད།
དེ་མཚུངས་ཀན་སུའི་ཏུན་ཧོང་ཟེར་བ་སྔོན་ཆད་ལོ་རྒྱུས་ཐོག་ནང་ཆོས་ཧ་ཅང་དར་ས་
ཞིག་རེད། དེར་སངས་རྒྱས་ཀྱི་སྐུ་གཟུགས་སྣ་ཚོགས་ཡོད་ལ། དེར་སངས་རྒྱས་ཤཱཀྱ་མུ་
ནེའི་སྐུ་གཟུགས་འགའ་རྒྱ་ནག་གོང་མའི་རྣམ་པ་དང་འདྲ་བ། ཁ་སྤུ་དང་གོན་པ་སོགས་
གོང་མ་རྒྱལ་པོའི་སྣང་བན་ལྟ་བུ་བཞེངས་འདུག དེ་ལྟར་བྱེད་པའི་རྩ་བ་ཡང་སངས་
རྒྱས་གོང་མ་དང་འདྲ་བ་ཡིན་ཟེར་ལ། འུ་ཚོ་ལ་ཡང་རྒྱ་ནག་གོང་མ་འཇམ་པའི་དབྱངས་
ཡིན་ཞེས་པའི་བ ཤད་སྲོལ་ཡོད་པ་ལྟར། གོང་མས་ཅི་བཤད་ན་དེའི་ཁ་མ་བླངས་ན་མི་
འགྲིག་སྙམ་པ་རེད། སྔོན་ཆད་ཚ་ཁོའི་སོ་མང་རྒྱལ་པོ་ཞིག་གིས་ཁོའི་མངའ་ཞབས་ཀྱི་
དམངས་ཚོགས་ལ་ཁོའི་ཕོ་བྲང་གི་སྡུན་གྱི་རི་དེའི་རྩེ་ གཅོད་ད གོས། ནང་སྔ་མོ་ཉི་མ་
བཀག་ནས་ཁོའི་ཕོ་བྲང་གི་སྟེང་དུ་ཉི་རྩེ་རྒྱག་མི་ཐུབ་འདུག་ཅེས་དམངས་ཚོགས་ལ་རི་
རྩེ་གཅོད་དུ་བཅུད་ནས་དམངས་ཚོགས་ལ་ལོ་མང་བོའི་རིང་དུ་སྡུག་བསྔལ་གནར་
གཅོད་བཏང་། ཉིན་ཞིག་དམངས་ཚོགས་ཚོས་ལས་མཚམས་ངལ་གསོ་བྱེད་སྐབས་བུད་
མེད་ངལ་རྩོལ་བ་ཞིག་གིས། རི་ཞིག་གི་མགོ་གཅོད་པ་དང་མི་ཞིག་གི་མགོ་གཅོད་པ་
གཉིས་ལས་གང་ལས་སླ་བར་འདུག་ཅེས་བཤད་པ་ན། ཚང་མས་རི་ཞིག་གི་མགོ་གཅོད་
པ་ལས་མི་ཞིག་གི་མགོ་གཅོད་པ་ལས་སླ་བར་འ དུ ག་ཅེས་ཚང་མ་རྒྱལ་པོའི་ཕོ་བྲང་དུ་
སོང་ནས། ཡར་བློན་པོ་ལ་ཁོང་ཚོས་རྒྱལ་པོ་ཇི་འདྲ་བ་ཞིག་རེད་བལྟ་ད གོས་ཞེས་བ ཤད་
པ་ན། བློན་པོས་རྒྱལ་པོ་ལ་དམངས་ཚོགས་རྣམས་ཡིད་ཆེས་ཀྱི་མི་འདུག ཁྱོད་སོང་ལ་
རབ་གསལ་ཁ་ནས་དམངས་ཚོགས་ལ་བལྟ་རུ་ཆུག་ཅེས་བཤད། སོ་མང་རྒྱལ་པོ་རབ་
གསལ་ཁར་སོང་སྟེ་དམངས་ཚོགས་ལ་བལྟ་རུ་བཅུག་པ་ན། འོ། རྒྱལ་པོ་ཁོ་ཁོང་ཚོ་དང་
རཔ།
11



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཨ་ན་མ་ན་རེད། དེ་ལ་མགོ་སྒུར་ནས་གཡོག་བྱེད་དགོས་དོན་ཅི་ཡང་མེད་ཅེས་ངོ་ལོག་
བྱེད་གྲབ་བྱས་པ་ན། དེར་བློན་པོ་རིག་པ་ཅན་ཞིག་ཡོད་པ་དེས་དམངས་ཚོགས་ལ། ཁྱེད་
ཚོ་ལ་རྒྱལ་པོ་ངོ་མ་བསྟན་པ་མིན། རྒྱལ་པོ་ངོ་མ་དེ་ཁྱེད་ཚོ་ལ་བསྟན་ན་ཁྱོད་ཚོ་སྐྲག་འགྲོ།
གལ་སྲིད་ཁྱོད་ཚོ་མི་སྐྲག་ན་སྡོད་དང་ངས་ཁྱོད་ཚོ་ལ་རྒྱལ་པོ་དངོས་སུ་སྟོན་ཞེས་རྒྱལ་
པོའི་མགོན་ཁང་དུ་དམ་ཅན་ཆོས་རྒྱལ་གྱི་འབག་དང་འཆམ་ལྭ་ཡོད་པ་དེ་ཁོ་རང་གིས་
གོན་ནས་རབ་གསལ་ཁ་ནས་དམངས་ཚོགས་ལ་བལྟ་རུ་བཅུག་པ་ན། སྐབས་དེར་ཚ་ཁོ་
བ་རྣམས་ཀྱང་བླུན་པོ་ཡིན་པས། འུ་ཚོའི་རྒྱལ་པོའི་མགོ་ན་རྭ་ལ་སོགས་ཡོད་པས་འུ་ཚོ་
དང་མི་འདྲ་བར་འདུག རྒྱལ་པོས་ཅི་ཟེར་ན་ཉན་དགོས་ཞེས་འབངས་གྱེན་ལོག་མ་བྱས་
པའི་གནའ་གཏམ་བཤད་རྒྱུ་ཡོད་པ་དེ་ནི་བཀས་བཀོད་རྒྱུད་འཛིན་གྱིས་ཆོས་ལུགས་སྲིད་
དབང་བསྒྱུར་བྱེད་དུ་བཀོལ་སྤྱོད་བྱས་པའི་རྟགས་རེད། དེ་བཞིན་རིམ་གྱིས་ཆོས་སྲིད་
ཟུང་འབྲེལ་བྱས་ནས། ༼ ཆ ད ༽ ཀུན་མཁྱེན་ཡབ་སྲས་ལ་སོགས་རང་གི་ས་ཆའི་བླ་མ་
ཚོས་མཚམས་རེར་བལྟས་ན་བླ་མ་ཡིན་པ། མཚམས་རེར་བལྟས་ན་ཁྲིམས་ལྕགས་
ཐག་བཟུང་ནས་དཔོན་པོ་བྱས་པ་ནི་བཀས་བཀོད་རྒྱུད་འཛིན་གྱི་ཐུན་མོང་མ་ཡིན་པའི་
དབང་ཆ་དང་ཁྱད་པར་རེད། དེང་སྐབས་སྤྱི་ཚོགས་རིང་ལུགས་ཀྱི་སྤྱི་ཚོགས་སུ་སླེབས་
ཚེ། དེ་དག་སྤྱི་ཚོགས་རིང་ལུགས་ཀྱི་སྤྱི་ཚོགས་དང་མི་མཐུན་པས། བཅོས་བསྒྱུར་མི་བྱེད་
ཐབས་མེད་བྱུང་བ་རེད། སངས་རྒྱས་བཅོམ་ལྡན་འདས་ཀྱིས་ཀྱང་ཡུལ་དུས་དང་མཐུན་
པའི་འདུལ་བ་ཞེས་པ་ལ་གོ་རྒྱུ་ཆེན་པོ་ཡོད། ཡུལ་གྱི་སྟེང་དུ་ད་དུང་དུས་ཡོད་པ་ནི། དུས་
དང་བསྟུན་ནས་དགེ་འདུན་གྱི་ཆོས་ཁྲིམས་འགྲིག་ཁྲིམས་བསྒྱུར་བཅོས་མ་བྱས་ན། དགེ་
འདུན་གྱི་སྡེ་གནས་རྒྱུ་དཀའ་མོ་ཡིན་པས་ཡུལ་གྱི་སྟེང་དུ་ད་དུང་དུས་ཡོད། སྔོན་ཆད་
དགོན་པ་འདི་ལྟ་བུ་ཡིན་ན་ཆག་སྒོ་ཆེན་པོ་བྱུང་སོང་། ཡིན་ན་ཡང་ད་ནི་ཆོས་སྒོ་ཕྱེས་
ནས་གྲྭ་ཚང་རིན་པོ་ཆེ་ཕྱིར་འཚོགས་ཆོག་པ་རེད། དེ་ཡིན་ན་ཡང་ངས་གོང་དུ་ཞུས་པའི་
རྩེ་བ་གཅིག་ནི་སྔོན་ཆད་ཀྱང་བསྟན་པ། སྟོན་པ། བསྟན་པའི་སྦྱིན་བདག་ཅེས་མགོ་ཞྭ་
120



བཀའ་སློབ་ཟིན་བྲིས་ཕྱོགས་བསྒྲིགས།
ཀུན་འགྲིག་ཡིན། བསྟན་པ་འདི་ལ་སྦྱིན་བདག་སྲུང་སྐྱོབ་བྱེད་མི་སྔོན་ཆད་ཡིན་ན་ཆོས་
རྒྱལ་རིམ་བྱོན་རེད། དེ་དང་མཚུངས་པར་དེང་སང་ཏང་གི་སྲིད་ཇུས་དང་རང་རང་གི་
ས་གནས་འགོ་འདྲེན། རང་གི་ས་ཆའི་ལས་བྱེད་ཚོའི་ཁ་ལེན་ཚིག་བརྩི་མ་བྱས་ན་བསྟན་
པ་འདི་གནས་མི་ཐུབ། ཏང་གི་སྲིད་ཇུས་ལྟར་སོང་ན་ཆོས་ལ་དད་པ་རང་དབང་ཡིན།
ད གོན་པ་གྲྭ་ཚང་གི་ནང་དུ་སོང་ནས་ཆོས་བཤད་སྒྲུབ་སྦྱོང་། དཔེར་ན་དེ་རིང་ལྟར་འུ་
ཚོས་ཆོས་བཏོན། ཆོས་བཤད་བྱས་ན་རང་དབང་ཡིན། དེ་ལ་སུས་མི་ཆོག་ཟེར་ན་མི་ཆོག་
ཟེར་མཁན་ཁོ་རང་རྒྱལ་ཁབ་ཀྱི་འགྲིག་ལམ་དང་འགལ་བ་རེད། ད་ལོ་ཏང་གི་ཡིག་ཆ་
ཨང་བཅུ་དགུ་བ་ཞིག་ཕུད་ཡོད་པ་དེའི་ནང་དུ་ཆོས་ལུགས་ཀྱི་དོན་མང་བོ་བཤད་ཡོད།
དགོན་པ་གྲྭ་ཚང་གི་ནང་དུ་ལྷ་ཡོད། འདྲེ་ཡོད། སངས་རྒྱས་ཡོད། ཆོས་ཡོད། དགེ་འདུན་
ཡོད། གསོལ་བ་འདེབས་ཟེར་བཞིན་ཡོད་ན། མི་དེའི་རྩར་སོང་ནས་ལྷ་མེད་འདྲེ་མེད་
དང་། དགོན་པ་གྲྭ་ཚང་དུ་སོང་ནས་ཆོས་ལུགས་མེད་ཅེས་དྲིལ་བསྒྲགས་བྱེད་མི་ཆོག་
ཅེས་བཤད་ཡོད། དེ་དང་མཚུངས་པར་བླ་མ་གྲྭ་བ་ཡིན་ན་རང་གི་དགོན་པ་གྲྭ་ཚང་ནས་
ཆོས་འཆད་ཉན་གྱི་བྱ་བ་མི་བྱེད་པར། ཕར་གྲོང་ཁྱིམ་དུ་སོང་ནས་ཚན་རིག་གིས་བཤད་
པ་རྫུན་རེད། ལྷ་ཡོད་འདྲེ་ཡོད་ཅེས་ལྷ་མ་མཐོང་ན་མཐོང་ཁུལ། འདྲེ་མ་རིག་ན་རིག་
ཁུལ་གྱིས་མགོ་གཡོག་རྫུན་བཤད་མི་ཆོག གང་ལྟར་རྒྱལ་ཁབ་ཀྱི་ཁྲིམས་དང་སྤྱི་ཚོགས་ལ་
འགལ་བའི་ཆོས་སྲིད་ཀྱི་བྱ་བ་གང་ཡིན་ན་བསྒྲུབ་མི་ཆོག་ཅེས་བཤད་ཡོད། དཔེར་ན།
བྱིས་པ་ཚོ་ཡིན་ན་ལོ་བཅོ་བརྒྱད་ནས་ཆོས་ལ་དད་པའི་རང་དབང་ཡོད། དེའི་སྔོན་ལ་
བྱིས་པ་ཡིན་པས་སེམས་མི་ཤེས། འུ་ཚོའི་ཁ་དཔེ་ལ་ཡང་དུས་དཔྱིད་ཀའི་ཉི་མར་དྲོ་གྲང་
མང་། ཆུང་གཞོན་ནུའི་སེམས་ལ་འགྱུར་ལྡོག་ཆེ་ཟེར་བ་བཞིན། ཆུང་དུས་ནས་གྲྭ་བ་བྱེད་
དུ་བཅུག་ན། ལ་ལ་ཚོ་ཕར་བལྟས་ཚོད་ཀྱིས་རྒྱུད་འཇམ་གཉོམ་ཆུང་ཚུལ་མཐུན་ལྟ་བུར་
སྣང་མོད། ཡིན་ན་ཡང་ཁོ་རང་གི་ངོས་ཐད་ནས་ཁ་ཞེ་གཉིས་མེད་ཀྱིས་གྲྭ་བ་བྱས་པ་མིན་
སྟབས། ནར་སོན་དུས་གྲྭ་བ་བྱེད་མི་བསམ་པར་གྲྭ་ལོག་བྱེད་མི་གང་མང་མང་ཡོད། སྔོན་
121



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འུ་ཚོའི་དགོན་པ་འདི་ན་ཡང་ཨ་མཆོག་ཧུ་ར་མའི་རྒད་པོ་ར་མ་ཟེར་བ་ཞིག་ཡོད་པ་དེས་
ཨ་མཆོག་རིན་པོ་ཆེ་ལ་ཁོ་གྲྭ་ལོག་བྱེད་རྒྱུ། བཙན་གྱིས་གྲྭ་བ་བྱེད་མི་འདོད་ཅེས་ཞུས་པ་
བཞིན། རང་གིས་གྲྭ་བ་བྱེད་མ་བསམ་ན་གཞན་ཞིག་གིས་ཁྱོད་ཀྱིས་གྲྭ་ལོག་བྱེད་མི་ཆོག་
ཅེས་བཙན་པོ་བྱེད་མི་ཐུབ། དེའི་སྟབས་ལོ་བཅོ་བརྒྱད་ལ་མ་བུད་བར་དུ་བྱིས་སེམས་
ཡིན་པས། ཡར་ཁས་བཤད་ན་ཡར་བདེན། མར་ཁས་བཤད་ན་མར་བདེན་པར་འཛིན་
ཞིང་རང་ལ་བརྟག་སེམས་བརྟན་པོ་མེད་པས། ལོ་བཅོ་བརྒྱད་བར་དུ་གྲྭ་བ་བྱེད་མི་ཆོག་
ཅེས་གནས་སྐབས་སུ་ཐག་དེ་ལྟར་བཅད་པ་རེད། །
གཉིས་པ། ཆོས་ལུགས་སླར་གསོའི་གནས་བབས་སྐོར།
དེང་སང་ལོ་གཉིས་གསུམ་མ་ཟང་སྐྱེས་ནས་ཅུང་མ་འགོར་བར་སྟོད་འགག་སེར་
པོ་རེ་སྐོན་ནས་ངའི་བྱིས་པ་གྲྭ་བ་བྱེད་རྒྱུ་ཟེར་མི་ཡོད། དེ་ལྟར་བྱས་ན་མི་བཟང་། རྒྱལ་
ཁབ་ཀྱི་འགྲིག་ལམ་དང་ཡང་མཐུན་པ་ཞིག་མ་རེད། སངས་རྒྱས་བཅོམ་ལྡན་འདས་ཀྱིས་
ཀྱང་ལོ་ཉི་ཤུར་མ་བུད་པར་དགེ་སློང་གི་སྡོམ་པ་ལེན་མི་ཆོག་པར་གསུངས་ཡོད། དགེ་
ཚུལ་ཡིན་ན་ཡང་སྔོན་ཆད་ལོ་བདུན་མ་ལོན་པར་ལེན་མི་ཆོག ད་སྐབས་གྲོང་བ་ཚོའི་
ནང་ན་བྱིས་པ་ཡོད་པ་ཚང་མ་རབ་བྱུང་བྱེད་དུ་བཅུག་ན། དགེ་འདུན་གྱི་སྡེ་གནས་ཐུབ།
དགེ་འདུན་གྱི་སྡེ་གནས་ཐུབ་ན་སངས་རྒྱས་ཀྱི་བསྟན་པ་དར་ཐུབ་ཟེར་མི་ཡོད། བྱིས་པ་
ཚང་མ་གྲྭ་བ་བྱས་ན་དགོན་པའི་ནང་དུ་འདུག་སའི་ཁང་བ་མེད་ལ། ལོ་བཅོ་བརྒྱད་དུ་མ་
བུད་བར་དུ་དགོན་པ་ནས་འདུག་མི་ཆོག དེས་ན་ཚང་མ་གྲོང་ནས་བསྡད་དེ་དམར་
ཐར་ཐར་བྱས་ན་དགོས་པ་ཆེན་པོ་ཡོང་དམ། གནས་སྐབས་སུ་ཚབ་མ་ལངས། རང་རང་
ཚོ་ངོ་མས་ཁྱིམ་ནས་ཁྱིམ་མེད་པར་རབ་ཏུ་བྱུང་། སངས་རྒྱས་ཀྱི་བཅས་པ་དང་མི་འགལ་
བ། དགེ་ཚུལ་སློང་ཞིག་བྱེད་བསམ་ན་ཁོམ་པོ་ཡོད། སངས་རྒྱས་བཅོམ་ལྡན་འདས་རང་
ཉིད་ཀྱང་དགུང་ལོ་ཉེར་དགུའི་སྟེང་ལ་རབ་ཏུ་བྱུང་བ་ལས་ཆུང་དུས་ནས་རབ་ཏུ་བྱུང་
122



བཀའ་སློབ་ཟིན་བྲིས་ཕྱོགས་བསྒྲིགས། །
བ་ཞིག་མ་རེད། དེས་ན་སྔོན་ཆད་ཀྱང་གྲྭ་ས་ཆེན་པོ་དག་ཏུ་ཚོགས་གཏམ་གྱི་རྒྱུན་ལ་གཙོ་
བོ་མཁས་པ་ད གོས། ཁོངས་རྣམ་དག་པ་ད གོས། བཟང་བོའི་གྲལ་ད གོས། ངན་པའི་
བོངས་མི་དགོས་ཟེར་བ་བཞིན། སྔོན་རྒྱ་གར་འཕགས་པའི་ཡུལ་ན་ཡང་སངས་རྒྱས་ལ་
འཁོར་ལྔ་སྡེ་ཟེར་ན་ཁོང་གིས་དང་པོ་ཆོས་གསུང་དུས་མི་ལྔ་མ་ག ཏོ གས་མེད། དེ་
མཚུངས་རྗེས་སུ་ཡང་རྒྱན་དྲུག་མཆོག་གཉིས་ཟེར་ན་ཡང་མི་དྲུག་དང་གཉིས་རེད། །
རིག་གནས་གསར་བརྗེ་ཆེན་པོའི་སྐབས་སོགས་སུ་གསང་བ་བྱས་ནས་གྲྭ་ཆས་ས་
འོག་ཏུ་སྦེང། སློག་པ་གྱོན་ནས་སློག་པའི་འདབ་ཁ་ལ་ར ས་དམར་པོ་བརྒྱབ་ནས་གྲྭ་བའི་
རྟགས་བྱས་པ་སྟེ། ཆོས་ལས་བཤད་པའི་རྟགས་ཙམ་འཛིན་པའི་ལེའུ་ཟེར་བ་བཞིན་རེད། །
རྗེས་སུ་ས་ཆ་ལ་ལ་ནས་གཡོན་ཐལ་ཆེ་བའི་ལམ་ཕྱོགས་ཀྱིས་དམར་པོ་ཡོད་ཚད་གོན་མི་
ཆོག ཐ་ན་ཚོང་ཁང་དུ་ར ས་དམར་པོ་བཙོང་མི་ཆོག དེ་ལྟར་བྱས་རུང་རང་གི་སེམས་
ནས་སྡོམ་དམ་ཚིག་སྲུང་བ་དེང་སང་མང་བོ་ཡོད། དེས་ན་རང་གི་གྲྭ་ཚང་འདིའི་སྔོན་གྱི་
གྲྭ་བ་ཡིན་ན་ཕྱིར་གྲྭ་ཚང་འདིའི་ནང་དུ་ཞུགས་དགོས་པ་རེད། ཡར་རྒྱལ་ཁབ་ལ་རིམ་པ་
བྱས་ནས་བཀོད་པ་འཐེན། དགོན་པ་གྲྭ་ཚང་འདི་ལ་མཚོན་ན་སྔོན་ཆད་ཁང་ཚན་དྲུག་
པོ་ལ་ལྷ་ཁང་འདུ་ཁང་ཇི་འདྲའི་ཆེན་པོ་མང་བོ་ཡོད། དེ་རིང་ནངས་ཁ་འུ་ཚོས་དེ་འདྲ་
བ་གཅིག་བཞེངས་དགོས་ན་འགྲོ་སྒོ་ཇི་འདྲའི་མང་བོ་གཏོང་དགོས། འགྲོ་སྒོ་དེ་དག་
གང་ནས་ཡོང་། རྒྱལ་ཁབ་ལ་ད གོས་ཟེར་ན། རྒྱལ་ཁབ་རང་ལ་སྤྱི་ཚོགས་འཛུགས་སྐྲུན་བྱ་
དགོས་པས་སྒོར་མོ་དེ་འདྲ་མང་བོ་དཀའ་མོ་རེད། དེས་ན་གང་ལྟར་ཕར་དེད་ན་རང་གི་
དམངས་ཚོགས་དང་སྦྱིན་བདག་དད་པ་ཅན་ཚོ་ལས་གཞན་འབྱུང་ཁུངས་མེད་དེ་ ཁོང་
ཚོ་ལ་ཁྲུལ་བཞག་ཁྲིམས་བཞག་སློང་མོ་བྱས་ན་མི་འགྲིག ཁོང་ཚོ་རང་ངོས་ནས་ཁ་
འདེབས་ཞལ་འདེབས་རེ་བྱས་ན་མི་ཆོག་པ་མེད། ཡིན་ན་ཡང་དེང་སང་རི་སྡེ་དམངས་
ཚོགས་ནད་པ་དང་འདྲ་ན། ཅུང་ཕྱིར་ཇེ་ད གའ་ཇེ་བཟང་དུ་འགྲོ་བའི་ཚད་ཙམ་ལས་ད་
དུང་དར་རྒྱས་སུ་སོང་མི་འདུག དེའི་སྟབས་ད གོན་པ་འཛུགས་བཞེངས་དམངས་
123



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚོགས་ཀྱི་ཁུར་བོ་རུ་འགྱུར་མི་ཉན། གཙོ་བོ་དགེ་འདུན་གྱི་སྡེ་འདི་འཚོགས་ས་འདུག་ས།
འཆད་ཉན་བཤད་སྒྲུབ་ཀྱི་བྱ་བ་སྤེལ་ས་ཞིག་ཡོད་ན། ཅུང་འདོད་ཆུང་ཆོག་ཤེས་བྱས་ན་
མི་ཆོག་པ་མེད། ཁ་ནས་འདོད་ཆུང་ཆོག་ཤེས་ཞེས་འདུག་ས་ཁང་བ་ལ་སོགས་རྩ་ཆེན་པོ་
བྱས་ན། ཁ་བཤད་དོན་ལ་མ་གནས་པ་རེད། སྤྱིར་སངས་རྒྱས་ཀྱི་བསྟན་པ་དར་ཚད་ཀྱི་
དུས་ལ་ཐོན་ན་དར་དགོས་པ་ཆོས་ཉིད་རེད། ཁྱེད་ཚོ་ལ་ཚབ་མ་ལངས། དགོན་པ་འདི་
ལ་མཚོན་ན་ཆོས་སྒོ་ཕྱེས་ཡོད། གནས་སྐབས་སུ་ལོ་རེར་དུས་ཆེན་སོ་སོ་ལ་འཚོགས་རྒྱུ་རེ་
ཐག་བཅད་འདུག ངས་ཀྱང་རྔ་བ་རྫོང་ལ་ཡར་ཞུ་དང་ཀྲུང་དབྱང་ལ་འཚོགས་འདུར་
སོང་ན་ཡང་དགེ་འདུན་པ་ཕྱིར་འཚོགས་རྒྱུའི་ཐད་ལ་བཀའ་གྲོས་མང་བོ་བྱས་པ་ཡིན།
ཆོས་ལུགས་ཕྱོགས་ཀྱི་སྲིད་ཇུས་ལོ་རེ་བཞིན་ཇེ་བཟང་ལས་ཇེ་ངན་ལ་འགྲོ་བ་མེད། དེ་གྲྭ་
ཚང་སོ་སོའི་སེམས་ལ་ཟུངས། རིམ་གྱིས་གྲྭ་ཚང་སོ་སོ་ཕྱིར་ཞུགས་ཐབས་ཀྱི་རེ་བ་བྱེད།
བྱིས་པ་ཆུང་ཆུང་ཚོ་གྲྭ་བ་བྱེད་རྒྱུ་ལ་ཚབ་མ་ལངས། གཙོ་བོ་སློབ་གྲྭའི་ནང་དུ་སོང་ལ་
ཡོན་ཏན་འབྱོར་དུ་ཆུག ཡི་གེ་མ་ཤེས་ན་སངས་རྒྱས་ཀྱི་དགོངས་དོན། དམ་པའི་ཆོས་ཀྱི་
ནང་དོན་ཧ་གོ་མི་ཐུབ། དེའི་སྟབས་བྱིས་པ་ཚོ་གྲྭ་བ་བྱེད་རྒྱུར་ཚབ་ལངས་པ་ལས་ཡི་གེ་
སློབ་རྒྱུ་ལ་ཚབ་ལངས་དགོས། ཁ་སང་ང་དམེ་སྐོར་ལ་སོང་བ་ན་གྲོང་དུ་དགེ་ཕྲུག་མང་བོ་
འདུག ཚང་མ་སློབ་གྲྭའི་ནང་དུ་ཞོགས་ཞེས་དེད་པ་ཡིན། ངེད་བླ་བྲང་བཀྲ་ཤིས་འཁྱིལ་
ལ་མཚོན་ན། ཡར་ཀྲུང་དབྱང་ལ་ཞུས་ནས་ད་ལོ་ནང་བ་སངས་རྒྱས་པའི་སློབ་གྲྭ་ཆེན་མོ་
ཞིག་འཛུགས་རྒྱུ་ཡིན། དགོན་པ་གྲྭ་ཚང་རང་ལ་དེ་རིང་ནང་ཁ་ཞུགས་ཆོག་པ་ལ་ལོ་ང་
བཅུ་མན་གྱི་གྲྭ་བ་གཉིས་བརྒྱ་ཞུགས་ཆོག་པའི་ཐག་བཅད་ཡོད། ལོ་ང་བཅུ་ཡན་སྔོན་
ཆད་དགོན་པ་རང་གི་གྲྭ་བ་ཞིག་ཡིན་ཚེ་ཚང་མ་ཞུགས་ཆོག དེས་ན་གྲྭ་བ་བཞི་བརྒྱ་དང་
བརྒྱད་བཅུ་ལྷག་ཞིག་རྒྱུན་པར་དགོན་པའི་ནང་དུ་བཞུགས་ཡོད་པ་དང༌། རང་གི་གྲྭ་
ཤག་ཡང་ཕུག་ཟིན་ཡོད། གྲྭ་ཚང་ཡང་རྨད་བྱུང་ཐོས་བསམ་གླིང་སོགས་སྔོན་ཆད་ལྟར་
དུ་ཆོས་འཆད་ཉན་ཚུགས་ཡོད། གྲྭ་བ་ཆུང་ཆུང་ཡང་མང་བོ་ཡོད། ཚང་མ་ཕྱིར་སོང་ཞེས་
124



བཀའ་སློབ་ཟིན་བྲིས་ཕྱོགས་བསྒྲིགས།
འདུག་ཏུ་མ་བཅུག་ན། ཕྱིར་སོང་ནས་ཆོས་འཆད་ཉན་ཡག་པོ་མི་བྱེད་པས། དེ་ཚོ་གྱོང་
གུད་དུ་འགྲོ་རྒྱུ་རེད་བསམ་ནས་ནང་བ་སངས་རྒྱས་པའི་སློབ་གྲྭ་ཞིག་འཛུགས་རྒྱུ་བྱས་
ཡོད། སློབ་གྲྭའི་ནང་དུ་འཛིན་གྲྭ་གསུམ་འཛུགས་རྒྱུ། འཛིན་གྲྭ་ཆུང་ཆུང་ནས་ཡིག་
དཀར་ནག་དང་བསྡུས་གྲྭ །འཛིན་གྲྭ་གཉིས་པ་ནས་བློ་རྟགས་དང་ཕར་ཕྱིན། འཛིན་གྲྭ་
གསུམ་པ་ནས་དབུ་མ། འདུལ་མཛོད་སློབ་དགོས། དེའི་ཕྱོགས་ལ་རྒྱལ་ཁབ་ཀྱི་ངོས་ནས་
ཀྱང་སྒོར་ཁྲི་ཕྲག་མང་བོ་བྱིན་ཡོད། དེ་མཚུངས་ལོ་རེ་བཞིན་སྒོར་ཁྲི་ཕྲག་དྲུག་རེ་སྟེར་རྒྱུ་
བྱས་ཡོད། རིམ་གྱིས་རྒྱལ་ཁབ་ལ་ཡར་ཞུ་དང་ཆོས་ལུགས་དོན་སྐོར་ལ་རྟོག་དཔྱོད་བྱས་
ན། འདི་ཕྱོགས་སུ་ཡང་ཆོས་ལུགས་ཀྱི་སློབ་གྲྭ་ད གོས་ན་འཛུགས་ཆོག དེ་དག་ཚང་མ་ལ་
ཚབ་མ་ལངས། ཉེ་སྔོན་གཡོན་ཐལ་ཆེ་བ། མི་བཞིའི་ཚོགས་ཁག་དང་ལེན་པོ་སོགས་ཀྱིས་
དར་ཤིང་དང་འདྲ་ན། གཡོན་དུ་འཐེན་ནས་ལོག་ལ་ཁད་བྱས་པས། དེ་མ་ཐག་ཏུ་ཡར་
བཀྱགས་ནས་དྲང་མོ་བྱེད་ཟེར་ན་ལས་ཁག་པོ་ཞིག་རེད། རིམ་གྱིས་དྲང་མོ་བྱེད་དགོས།
དེ་བཞིན་ཚང་མ་ཚབ་མ་ལངས། གྲྭ་ཚང་ཚོ་ཡིན་ན་གཙོ་བོ་ཐུགས་མཐུན་ཁྲིམས་གཙང་
གི་ངང་ནས་བླ་མ་གོང་མ་རིམ་བྱོན་གྱི་ཐུགས་བསྐྱེད་སྨོན་ལམ་དང་། སྤྱིར་ན་སངས་རྒྱས་
ཀྱི་བསྟན་པ་འཇིག་ཚད་ལ་ཐུག་མེད། ངས་སྔོན་ཆད་འདིར་དུས་འཁོར་དབང་ཆེན་
བསྐུར་དུས་དང་ང་བརྒྱད་སྐབས་རང་ཅག་དཔོན་གཡོག་ཁ་མ་འཐོར་གོང་དུ་ངས་ཁྱེད་
ཚོ་ལ་ཁ་བརྡ་བྱས་པ་ཡིན། ང་ལ་མ་འོངས་མངོན་སུམ་དུ་རྟོགས་པའི་མཁྱེན་པ་ཡོད་པ་མ་
རེ ད་དེ། དཔྱད་པའི་འདུ་ཤེས་ཅུང་ཟད་ཙམ་ཡོད་པ་རེད། རྗེས་སུ་འདི་འདྲ་ཡོང་རྒྱུ་
ད ཀ འ་མོ་ཡིན་རྒྱུ་རེད་ཅེས་སྐབས་དེར་ངས་ཁྱེ ད་དཔོན་གཡོག་ལ་བཤད་མྱོང་། ད་
སྐབས་ཡང་ཚོད་དཔག་ཞིག་བྱས་ན་བསྟན་པ་ཕྱི་དར་གཉིས་པ་ཞིག་ཡོང་རྒྱུ་རེད། དེ་མ་
ཐག་ཏུ་སྔོན་ཆད་ལྟ་བུ་ཞིག་འབྱུང་དགོས་ཤེ་ན་ཡོང་ཐུབ་པ་མ་རེད། སྔོན་ཆད་ཀྱང་ངས་
ཁྱེད་དཔོན་གཡོག་རྣམས་ལ་ཞུས་མྱོང་།
125



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གསུམ་པ། ཅི་བྱས་ལས་ཀྱི་རྣམ་སྨིན་ཡིན་པས་ཁོང་ཁྲོ་འཁོན་སེམས་
འདོར་དགོས་ཚུལ་སྐོར།
འཇིག་རྟེན་གྲོང་བ་ཚོ་ཡིན་ན་རྒྱལ་ཁབ་ལ་ངོ་ལོག་བྱས་ན་རང་མགོ་རང་གིས་གཅོག་
པ་ལས་གནས་ཚུལ་གཞན་ཡོད་པ་མ་རེད། ང་རང་གང་དུ་སོང་ན་དེ་ལྟར་བཤད་པ་ཡིན།
འ ཇིག་རྟེན་གྲོང་བ་ཚང་རེ ད་ཁག་མི་འདུག གཞན་གྱིས་འུར་བསླང་མགོ་གཡོག་ན།
མཚམས་མཚམས་ལ་སྲིད་ཇུས་ལན་པ། མཚམས་མཚམས་ལ་རང་ཉིད་ལན་པ། མཚམས་
མཚམས་སུ་མི་ངན་པས་རྫུན་བཤད་མགོ་གཡོག་ན ས་དེའི་ཁར་འཁོར་ཏེ་ཕར་བསད་
ཚུར་བསད། མི་མང་བོ་ཤི་སོང་། ལ་ལ་ཚོའི་ཁོག་ན་ཇ་རྩམ་པ་ལས་མེད། ལ་ལ་ཚོས་ཅི་
ཡིན་འདི་ཡིན་མེད། ཧ་ཅི་ཡང་མ་གོ་བར་རང་ཚོད་ཚོད་དུ་ཤི་སོང་། གང་ལྟར་མདའ་
མགོ་མདུང་མགོར་འཛེར། རོ་ཤུན་ལ་དབྱེ་བྱེད་མ་ཐུབ་པར་ཤི་བ། ལྟོགས་སྐོམ་དང་ནད་
ན་ཚ། འཐབ་རྩོད་རྡུང་རྡེག་བྱས་ནས་བསད་པ་སོགས་མགོར་སྡུག་བསྔལ་དཔག་ཏུ་མེད་
པ་ཡོང་ནས་གྲངས་མེད་པ་ཞིག་ཤི་སོང་། ཡིན་ན་ཡང་དེ་དག་ཐམས་ཅད་སྔོན་བསགས་
ཀྱི་ལས་གཙོ་བོ་རེད། ལས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་རེད། འདི་
ཐམས་ཅད་མི་གཅིག་གི་བསམ་པ་ལྟར་བྱས་པ་ཞིག་ཀྱང་མ་རེད། གལ་སྲིད་མི་གཅིག་གི་
བསམ་པ་ལྟར་བྱས་པ་རེད་ཟེར་ན། སངས་རྒྱས་ཀྱི་དགོངས་པ་དང་མི་མཐུན། སངས་
རྒྱས་ཐུགས་རྗེ་ཅན་ནས་ རྒྱུ་ཚོགས་པ་ལས་འབྲས་བུ་སྐྱེ་གསུངས་པ་བཞིན། འདི་ལ་རྒྱུ་
མང་བོ་ཞིག་མ་ཚོགས་པ ར་མི་ གཅིག་གིས་སངས་རྒྱས་ཀྱི་བསྟན་པ་བསྣུབ་དགོས།
དམངས་ཚོགས་ཐམས་ཅད་ཀྱི་མགོར་སྡུག་བསྔལ་གཏོང་དགོས་ཟེར་ན། དེ་བྱེད་ཐུབ་པ་
ཞིག་མ་རེད། སེམས་ཅན་རང་རང་གི་ལས་ད ང་དུས་ཀྱི་དབང་། སྨོན་ལམ་ལོག་པར་
བཏབ་པ་འགའ་རེའི་སྨོན་ལམ་ལོག་པའི་དབང་སོགས་རྒྱུ་མང་བོ་ཞིག་ཚོགས་པས་
འབྲས་བུ་དེ་འདྲ་ཞིག་བྱུང་བ་རེད། དེས་ན་དགོན་པ་གྲྭ་ཚང་འདི་ཚོ་ཡིན་ན་སྐབས་དེར་
ལྷ་ཁང་གསེར་ཁང་བ ཤིག་མཁན་གཅོག་མཁན་དང་། བླ་མ་གྲྭ་བ་ལ་འཐབ་རྩོད་རྡུང་
126



བཀའ་སློབ་ཟིན་བྲིས་ཕྱོགས་བསྒྲིགས།
རྡེག་བྱེད་མཁན་ཚོ་ལ། སྐབས་དེར་མི་འདིས་དེ་བྱས་འ དི་བྱས་ཞེས་དེ་ལ་དགྲ་དང་ཞེ་
འཁོན་མ་འཛིན། ཁྱེད་ཚོ་ངོ་མ་སངས་རྒྱས་བཅོམ་ལྡན་འདས་ཀྱི་རྗེས་འཇུག་བྱེད་ན།
མར་མ་གྱུར་བའི་སེམས་ཅན་གཅིག་ཀྱང་མེད་པས། སེམས་ཅན་ཐམས་ཅད་ལ་སྙིང་རྗེ་
འདྲ་མཉམ་པ་ཞིག་དགོས། སངས་རྒྱས་ཐུགས་རྗེ་ཅན་ནས། སེམས་ཅན་རེ་རེའི་ཕྱིར་
ཡང་དམྱལ་བ་རུ། །མེ་ནང་བསྐལ་རྒྱ་མཚོར་གནས་ད གོས་ཀྱང་། །སྙིང་རྗེས་མི་སྐྱོ་ཞེས་
སེམས་ཅན་གཅིག་གི་དོན་དུ་ཡང་རང་མེ་ནང་དུ་བསྐལ་བ་རྒྱ་མཚོར་གནས་དགོས་ཀྱང་
སྐྱོ་བ་མེད་པ་ཞིག་བྱུང་ན་བྱང་ཆུབ་ཀྱི་སེམས་སྐྱེ་རྒྱུ་རེད། གཞན་ཞིག་གིས་རིག་གནས་
གསར་བརྗེའི་སྐབས་ང་ལ་འཐབ་རྩོད་རྡུང་རྡེག་བྱས་སོང་། ང་ལ་ངན་བཤད་བྱས་སོང་
ཞེས་དེ་ལ་ཕྲག་དོག་ཁོང་ཁྲོ་འཁོན་སེམས་བཟུང་ན་ཆོས་རྣམ་པར་དག་པ་འབྱུང་རྒྱུ་
དཀའ་མོ་རེད། གཙོ་བོ་རང་རྒྱུད་བཏུལ་ན་ཕྱིའི་དགྲ་གང་གིས་ཀྱང་མི་ཚུགས། སངས་
རྒྱས་བཅོམ་ལྡན་འདས་ལ་ཡང་བདུད་རྣམས་ཀྱིས་དུག་གསུམ་གྱི་དབང་གིས་མཚོན་གྱི་
ཆར་བ་ཕབས་ཀྱང་། ཁོང་བྱམས་པའི་ཏིང་ངེ་འཛིན་ལ་བཞུགས་ནས་ཐུགས་རྒྱུད་ལ་
སྙིང་རྗེ་འཁྲུངས་པའི་དབང་གིས་ཕ་རོལ་བོའི་མཚོན་གྱི་ཆར་བ་དེ་དག་ཞི་སོང་བ་རེད།
རང་ཚོ་ལ་ཇི་ལྟར་གནོད་པ་བྱས་ཀྱང་དེ་ཚོ་ལ་སྙིང་རྗེ་བསམ་ནས་སེམས་ལ་བརྩེ་བ་ཆེན་
པོ་སྐྱེ་དགོས་མ་གཏོགས། ང་ཚོས་དེ་ལ་ངན་ལན་དུ་ངན་བྱས་ན་ང་ཚོ་སངས་རྒྱས་བཅོམ་
ལྡན་འདས་ཀྱི་རྗེས་འཇུག་ཡང་དག་པ་མ་རེད། དེས་ན་ཁྱེད་ཚོ་སུ་ཡིན་ན་སྔོན་ཆད་ཅི་
བྱས་སེམས་ལ་མ་འཛིན། ཁོང་ཚོ་ཡིན་ན་སྐབས་དེར་རང་སེམས་རང་གིས་མ་ནོན་པར་
ཅི་བྱས་འདི་བྱས་མེད་པ་གང་མང་མང་ཡོད། ང་ལ་ངོ་ཤེས་རྒད་པོ་ཞིག་ཡོད། དེས་སྔོན་
ཆད་ཁོ་བོར་ཆོས་ལ་དད་པ་མེད་ཅེས་འཕགས་པ་བརྒྱད་སྟོང་བ་ཞིག་ཞོན་ནས་སོང་བ་
རེད། དེང་སང་ཚང་མས་ཁོའི་མིང་ལ་འཕགས་ཞོན་ཞེས་བཏགས་ཡོད། ན་ནིང་ཕྱིན་
ནས་འཕྲེང་བ་དང་འཁོར་ལོ་བཟུང་ནས་ནམ་ཡང་འཕྲེང་བ་འཁོར་ལོ་ལག་ནས་མི་
འཕུད། ངེད་གཉིས་གྲོགས་པོ་ཡིན་པས། ངས་ཁོ་ལ་ཁ་མཚར་གྱིས་ཁྱོད་ཀྱིས་འཕགས་པ་
#
127



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བརྒྱད་སྟོང་བ་ཞོན་ནས་ཆོས་ལ་དད་པ་མེད་ཟེར་བ་མིན་ནམ། ད་ནི་འཁོར་ལོ་ཞོན་རྒྱུ་
མིན་ནམ་ཞེས་ཁ་རྩེད་བྱས་པར། རྒད་པོས་བཤད་རྒྱུར། སྐབས་དེར་ཁོའི་སེམས་ལ་ཅི་
ཤར་ཁོ་རང་གིས་འདང་བརྒྱབ་ན་ཡང་མི་ཤེས་པར་འདུག་ཅེས་ཟེར། དེ་ཡང་བདེན་པ་
རེད། རང་རང་གི་སྔོན་བསགས་ཀྱི་ལས་དང་སྤྱི་ཚོགས་ཀྱི་འགྱུར་ལྡོག་གིས་མཚམས་རེར་
མི་ཚང་མས་འུར་བརྒྱབ་ཚབ་ལངས་རབ་ལངས་བྱས་ན་རང་གིས་ཅི་བྱེད་ཀྱི་ཡོད་རང་
གིས་མི་ཤེས་པ་ཡང་ཡོད་སྲིད་པ་རེད། དེའི་སྟབས་ཁྱེད་རྣམ་པ་སུ་ཡིན་ན་སྔོན་ཆད་ཅི་
བྱས་ཕན་ཚུན་སུས་ཀྱང་སེམས་ལ་མ་འཛིན། སྙིང་རྗེ་མཉམ་པོ་ཞིག་ཟུངས། ཁོང་ཚོ་རང་
ངོས་ནས་བ ཤགས་སྡོམ་རེ་བྱས་ན། གང་ཞིག་སྔོན་ཚེ་བག་མེད་སྤྱད་གྱུར་ཅིང་། །ཕྱིས་
ནས་བག་དང་ལྡན་པ་ཉིད་གྱུར་ན། །ཟླ་བ་སྤྲིན་བྲལ་ལྟ་བུར་ཞེས་གསུངས་པས། སྔོན་ཅི་
འདྲའི་བག་མེད་པའི་དབང་དུ་སོང་ནས་བྱ་བ་ངན་པ། སྤྱོད་པ་རྟགས་ཅན་བྱས་ན། རྗེས་
སུ་ཁ་ཞེ་གཉིས་མེད་ཀྱིས་འགྱོད་ཅིང་བཤགས་ན། དཔེར་ན། ཟླ་བ་སྤྲིན་བར་ནས་བུད་པ་
ལྟར་སྔོན་གྱི་ཉེས་པ་ཐམས་ཅད་བྱང་ཞིང་དག་ནས། རྒྱུད་ལ་ཐར་བའི་ས་བོན་ཁྱད་པར་
ཅན་སྐྱེད་ཐུབ་པ་གང་མང་མང་ཡིན། གང་ལྟར་སྐུར་འདེབས་ངན་བཤད་བྱས་ཀྱང་
འབྲེལ་ཞོག་པ་ཡིན། ཀུན་མཁྱེན་ཐར་འདོད་རྒྱ་མཚོས། ཡང་ན་ང་ལ་གསོལ་བ་ཐོབས། །
ཚེ་འདིར་སྨིན་ཅིང་གྲོལ་བར་འགྱུར། །ཡང་ན་ང་ལ་སྐུར་བ་ཐོབས། །ཕྱི་མར་ང་ཡི་གདུལ་
བྱར་འགྱུར། །བཏང་སྙོམས་པ་ལ་རེ་བ་མེད། །ཅེས་གསུངས་པ་བཞིན། གསོལ་བ་འདེབས་
ཐུབ་ན་ཚེ་འདི་ནས་རྒྱུད་ལ་བྱིན་རླབས་འཇུག་ཐུབ་པ་དང་། ཚེ་འདི་ནས་སྨིན་ཅིང་གྲོལ་
བར་འགྱུར་རོ། །ཡང་མིན་ན་སྐུར་བ་ཐོབས། བླ་མ་ལ་སྐྱོན་མེད་ཅིང་སྐྱོན་དང་ངན་
བཤད་ཅི་ཐུབ་བྱོས་དང་ཚེ་འདི་ནས་ཉེས་པ་བསགས་ན་ཡང་མ་འོངས་པ་ན་འཁོར་དུ་
སྐྱེ་བའི་འབྲེལ་ཞོགས་སོང་། བཟང་འབྲེལ་ངན་འབྲེལ་གང་ཡང་མ་ཞོག་པ་ལ་བྱིན་
རླབས་འཇུག་པར་དཀའ་ལས་ཡོད་ཅེས་བཏང་སྙོམས་པ་ལ་རེ་བ་མེད་གསུངས་པ་རེད།
སྔོན་བླ་མ་ཞང་ཟེར་བ་ཞིག་གིས་ཀྱང་། ཁོང་བཞུགས་པའི་ཡུལ་འདི་ན་ཁོང་ལ་འབྲེལ་མ་
128



བཀའ་སློབ་ཟིན་བྲིས་ཕྱོགས་བསྒྲིགས།
ཞོགས་པ་རྒན་མོ་ཞིག་ཡོད། དེ ས་ཁོང་ལ་བཟང་འབྲེལ་ངན་འབྲེལ་ཅི་ཡང་མ་ཞོགས་
གསུངས། རྒན་མོ་དེ་ཧ་ཅང་ཁོང་ཁྲོ་ཆེ་བ་ཞིག་དང༌། བླ་མ་ཞང་ལ་དད་པ་མེད་པ་ཞིག་
ཡིན། རྒན་མོ་ལ་ས་ཞིང་ཧ་ཅང་གི་མོ་རང་ལ་རྩིས་མཐོང་ཆེ་བ་ཞིག་ཡོད། ཉིན་ཞིག་བླ་མ་
ཞང་གིས་རྟ་ཞོན་ནས་རྒན་མོའི་ཞིང་ནང་དུ་རྟ་རྒྱུག་བྱས་ཀྱང་། ཉིན་དེར་རྒན་མོ་ལ་ཁོང་
ཁྲོ་ཡང་ལངས་རྒྱུ་མེད་སོང་། བླ་མ་ཞང་ལ་ཚིག་སྡིག་ངན་དམོད་ཀྱང་བྱེད་རྒྱུ་མེད་སོང་
བས། བླ་མ་ཞང་ཁོང་འདའ་ཁར་རྒན་མོ་དེས་ཁོང་ལ་བཟང་ངན་གྱི་འབྲེལ་ཅི་ཡང་མ་
ཞོགས། དེ་མིན་ཚང་མས་ཁོང་ལ་བཟང་ངན་གང་རུང་གི་འབྲེལ་ཞོགས་སོང་ཞེས་
གསུངས་པ་རེད། དཔེ་དེ་དང་མཚུངས་པར་བཟང་ངན་གྱི་འབྲེལ་གང་ཞོགས་ན་རྒྱལ་
སྲས་བྱང་ཆུབ་སེམས་དཔའ་ལ་གཅིག་པ་རེད། དེས་ན་ཁྱེད་ཚོས་ཕན་ཚུན་སུ་ལ་འཁོན་
སེམས་མ་འཛིན། གཙོ་བོ་དུག་གསུམ་སྟེ་འདོད་ཆགས་ཞེ་སྡངས་གཏི་མུག་གི་དབང་དུ་
མ་སོང་བ་བྱོས། འདོད་ཆགས་ཞེ་སྡང ས་གཏི་མུག་གསུམ། །དེས་བྱས་ལས་ནི་མི་དགེ་བ།
ཞེས་དང་། དེ་ཕྱིར་ལྡོག་ནས་བཤད་ན། འདོད་ཆགས་ཞེ་སྡངས་ག ཏི་མུག་མེད། །དེས་
བྱས་ལས་ནི་དགེ་བ་ཡིན་ཞེས་བཤད་ན་ཆོག ཞེ་སྡང་གི་དབང་དུ་སོང་། གཏི་མུག་གི་
དབང་དུ་སོང་། ཆགས་ཞེན་གྱི་དབང་དུ་སོང་ནས་བྱ་བ་བཟང་བོ་ཅི་འདྲ་ཞིག་བྱེད་ཁུལ་
བྱས་ཀྱང་ཕར་དེད་ན་མི་དགེ་བའི་ལས་ཡིན།
བཞི་བ། ཆོས་ལུགས་གྲུབ་མཐའི་བར་དང་ས་ཕྱོགས་རིས་སུ་བཅད་པ་
བསྟན་པའི་ཞབས་འདྲེན་ཡིན་སྐོར།
དེས་ན་གཙོ་བོ་ཕྱིན་ཆད་ཀྱི་རིམ་པར་དགེ་འདུན་ཐུགས་མཐུན་ཁྲིམས་གཙང་
ཞིག་བྱེད་དགོས། ང་ད་ཐེངས་ཀིརྟི་དགོན་པ་དང་སྒོ་མང་དགོན་པ་ལ་སོང་ནས་ཁ་བརྡ་
བྱས་པ་ཡིན། སྔོན་ཆད་ཁྱེད་ཚོའི་བར་ན་ ཕྱོགས་རེ ས་ཡོད། སངས་རྒྱས་བཅོམ་ལྡན་
འདས་ཀྱི་བཀའ་དང་རྒྱལ་བ་བློ་བཟང་གྲགས་པའི་བྱང་ཆུབ་ལམ་རིམ་ཆེན་མོའི་ཆེ་བ་
120



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
=
བཞི་ལྡན་ལས། བསྟན་པ་ཐམས་ཅད་འགལ་མེད་དུ་རྟོགས་པ་དང་། གསུང་རབ་མ་ལུས་
གདམས་ངག་ཏུ་འཆར་བ་ཞེས་བསྟན་པ་ཐམས་ཅད་འགལ་མེད་དུ་རྟོགས་དགོས་པ་ལ།
རང་རེ་ཚོས་དགོན་གོང་འགབ་ཀྱི་བར་ལ་ལ་རྒྱ་ཕྱོགས་རེས་བཟུང་བ་ཕར་དེད་ན་བསྟན་
པའི་ཞབས་འདྲེན་རེད། སྔོན་ཆད་ཤིག་ལ་མོན་ཡུལ་དུ་དགོན་པ་གསར་རྙིང་གཉིས་ཡོད་
པ་ལས། གསར་མ་དགོན་པའི་ཨ་ཁུ་རྣམས་རྙིང་མའི་དགོན་དུ་སོང་ནས་འཛིང་རེས་
བྱས་ཏེ་རྙིང་མའི་དགོན་བཅོམ་འཕྲོག་བྱས་ནས་དགའ་སྟོན་བྱས་པ་རེད། དེར་འབྲུག་པ་
ཀུན་ལེགས་ཡོང་ནས་ཁྱེད་ཚོས་ལྷ་རྒྱལ་འཐེན་གྱི་ཡོད་དམ་ཞེས་པར། ཁོང་ཚོས་ལྷ་རྒྱལ་
ཅི་ཞིག་ལ་འཐེན་དགོས་ཟེར་བར། ཁྱེད་ཚོ་ལ་རྒྱལ་ཁ་ཐོབ་སོང་ན་ལྷ་རྒྱལ་འཐེན་དགོས་
པ་རེད། ཁྱེད་ཚོས་ལྷ་རྒྱལ་འཐེན་མི་ཤེས་ན། ཁྱེད་ཚོ་མི་རེ་རེས་ཐ་གུ་འདོམ་གང་རེ་ཁྱེར་
ཤོག་དང་ངས་ཁྱེད་ཚོ་ལ་ལྷ་རྒྱལ་འཐེན། ཁྱེད་ཚོས་ངས་ཅི་ཟེར་ན་དེའི་ལད་མོ་བྱོས་ཞེས་
བཤད། དེ་ནས་འབྲུག་པ་ཀུན་ལེགས་ཀྱིས་ཐ་གུ་ལག་ཏུ་བཟུང་ནས་བསྟན་པའི་བདག་
པོ་སྟོན་པ་ཐུགས་རྗེ་ཅན་གྱི་སྐུ་ཞབས་ལ་ལྷ་རྒྱལ་ལོ་ཞེས་ཐ་གུ་གནམ་ལ་གཡུག་པ་ན།
ཚང་མས་དེའི་ལད་མོ་བྱས་ནས་ཐ་གུ་གནམ་ལ་གཡུག དེའི་ཁྲོད་དུ་མཁས་པ་ཞིག་ཡོད་
པ་དེས་འབྲུག་པ་ཀུན་ལེགས་ཀྱིས་ཁོང་ཚོ་ལ་ཟུར་ཟ་བྱེད་བཞིན་ཡོད་པ་ཤེས་སོང་བ་
དཔེ་དེ་བཞིན་རེད། སྟོན་པའི་སྐུ་ཞབས་ལ་ཐ་གུ་མ་བཏགས་པ་ཞིག་ཡོང་ན་བཟང་།
སྔོན་ཆད་ཡིན་ན་འདི་ཡར་མར་རྔ་བ་སྟོད་སྨད་ཀྱི་བར་དུ་ཕྱོགས་རེས་ཧ་ཅང་ཆེ། ཉེ་སྔོན་
རང་ཅག་ཚང་མའི་མགོར་ཡོང་བ་འདྲ་འདྲ་རེད། སྐབས་དེར་ས་དགེ་རྙིང་གསུམ། ཇོ་
བོན་རྫོགས་གསུམ་སུ་ཡིན་ན། ཆོས་ཤིག་འདོན་དུ་བཅུག་ན་ཚང་མ་ལྷན་དུ་འཚོགས་ན་
ཡང་ཆོག ཆོས་ཤིག་འདོན་དུ་བཅུག་ན་ཕུན་སུམ་ཚོགས་པ་རེད་སྙམ་པ་བྱུང་སོང་། ད་ནི་
བསྟན་པ་ཡང་དར་ཞིག་བྱུང་ན་དགོན་གོང་འགབ་ཡིན་རུང་ཕན་ཚུན་བར་དུ་ཁ་དབང་ལ་
རྒྱ་བཟུང་ནས་བཤད་ངན་གཏམ་སྡིག་བྱས། དཔེར་ན། ཁྲོ་ཁོའི་ཞལ་ཤུལ་དགོན་པ་དང་
མཚན་སྒྲོགས་ད གོན་པ་གཉིས་ཀ་ཉི་མ་བླ་བྲང་གི་དགོན་ལག་རེད། གྲུབ་མཐའ་རི་བོ་
13)



བཀའ་སློབ་ཟིན་བྲིས་ཕྱོགས་བསྒྲིགས།
དགེ་ལྡན་པ་རེད། གཉིས་ཀ་བླ་མ་གཅིག་གི་སློབ་མ་དཀྱིལ་འཁོར་གཅིག་གི་ལྷ་ཚོགས་
རེད། དགོན་པ་གཉིས་ཀྱི་བར་ན་ཆུ་ཤུལ་ན་ ཤུལ་ཙམ་ལས་ཕན་ཚུན་བལྟས་ན་རིག་འ དུག་
ས་རེད་དེ། དགོན་པ་གཉིས་ཀ་ལ་ཆོས་སྒོ་མ་ཕྱེས་པར་ཐབས་མི་འདུག ན་ནིང་མཚན་
སྒྲོགས་དགོན་པའི་འདུ་ཁང་འགྲུབ་པ་ན། ཞལ་ཤུལ་ང གོན་པ་ལ་ཁྱེད་ཚོ་རུ་སྡེ་དམངས་
ཚོགས་གཅིག་གི་ད གོན་པ། ཁྲོ་ཁོ་སྨད་མ་གཅིག་པུའི་ད གོན་པ་རེད། དགོན་པ་གཉིས་
དགོན་སྡེ་གཅིག་བྱས་ན་བཟང་ཞེས་བཤད་པ་ན། རི ག་ས་ནས་ཡ་ཡ་ཞེས་འ ཐང་པ་ལྟར་
བྱས་ཀྱང་། ཕྱིར་སོང་ནས་མཚན་སྒྲོགས་དགོན་པ་ཡིན་རུང་ཞལ་ཤུལ་དགོན་པ་ལ་མི་
འགྲོ་ཁོ་ཐག་ཡིན། དེ་བས་དངུལ་རྭ་དགོན་པ་ལ་འགྲོ་བ་འམ་རང་གི་ཡུལ་ནས་འདུག་རྒྱུ་
ཞེས་དེ་འདྲའི་སྐོར་ལོག་འདུག དེ་ཕར་དེད་ན་སངས་རྒྱས་ཀྱི་བསྟན་པ་བསམ་པ་མ་
རེད། རང་རང་ཚོའི་ཁ་དབང་ལ་རྒྱ་གཅིག་པུ་བསམ་པ་རེད། དེ་ལྟར་བྱས་ན་སངས་རྒྱས་
ཀྱི་དགོངས་པ་དང་མི་མཐུན་པ་མ་ཟད། དམ་པའི་ཆོས་དགེ་བ་ཕྲན་ཚེགས་ཤིག་ཡོད་པ་
ཡང་རང་རྒྱུད་ཀྱི་ཞེ་སྡང་གིས་བསྲེགས་པ་རེད། ས་འདི་ཕྱོགས་ཡང་དགོན་པ་དང་
ད གོན་པའི་བར་དུ་ལ་རྒྱུ་ཕྱོགས་རེ ས་ཆེ་ས་ཞིག་ཡིན། དེ་འདྲ་མི་གནང་བ་ཐུགས་ལ་
ཟུངས། །
ལྔ་བ། དགེ་འདུན་ཐུགས་མཐུན་ཁྲིམས་གཙང་དགོས་པའི་སྐོར།
ང་ན་ནིང་པཎ་ཆེན་རིན་པོ་ཆེའི་སྐུ་ཡུལ་བིས་མདོ་དགོན་ཆེན་ལ་སོང་བ་ཡིན། བྱིས་
མདོ་དགོན་ཆེན་གུང་ཐང་བསྟན་པའི་སྒྲོན་མེས་ཕྱག་འདེབས་གནང་བ་ཞིག་རེད། དེའི་
སྟབས་ང་ལ་ངེས་པར་དུ་དེར་འགྲོ་དགོས་ཞེས་སོང་བ་ཡིན། དེར་གྲྭ་བ་ཞིག་འདུག ང་
བརྒྱད་སྐབས་སུ་ཁོས་ཆོས་འདི་མགོ་གཡོག་བྱེད་དང་འདི་ལ་ཕུག་མེད་ཅེས་གྲྭ་ལོག་བྱས་
པ་རེད། རྗེས་སུ་དྲུག་ཅུ་རེ་གཉིས་སྐབས་ཆོས་ལུགས་སྲིད་ཇུས་ལག་བསྟར་བྱས་ནས་
དགོན་པ་ཕྱིར་འཚོགས་ཆོག་པ་བྱས་ཚེ་ཁོས་ཡར་ལོ ག་བསྒྲུབ་ནས་ཚོགས་ལ་སོང་། དེ་
རྒྱུ
131



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྗེས་རིག་གནས་གསར་བརྗེ་ཆེན་པོའི་སྐབས་སུ་ཡང་མར་ལོག་བྱས། ན་ནིང་དགོན་པ་
ཕྱིར་བསྡུ་དུས་ཡང་ཡར་ལོག་བྱས་ཡོད། ཡར་ལོག་མར་ལོག་ཐེངས་བཞིར་བྱས་པས།
བིས་མདོ་ད གོན་ཆེན་གྱིས་ཁོང་ཚོའི་ད གོན་པར་ཡོང་མི་ཆོག་ཅེས་ཕྱིར་འཕུད་བཏང་།
ཁྱོད་ཡར་ལོག་མར་ལོག་བཅོ་བརྒྱད་བྱས་ནས། རྗེས་སུ་ཡང་སྲིད་ཇུས་ལ་འགྱུར་ལྡོག་
བྱུང་ན་ཁྱོད་མར་ལོག་བྱེད་རྒྱུ་རེད་ཅེས་ཁོ་འཚོགས་སུ་ཡོང་མ་བཅུག དཔེ་དེ་དང་འདྲ་
བར་མིའི་ནང་ན་སྙིང་ཆུང་ཟེར་ན་ཡང་ཆོག མི་འདྲ་མིན་སྣ་ཚོགས་ཚོགས་ཡོད། དེས་ན་
ངས་བལྟས་ན་ཁྱོད་མར་ལོག་བྱས་སོང་ན་ཡར་ལོག་བྱེད་དགོས་དོན་མེད། རང་གི་གྲྭ་
ཚང་གི་སྐུ་མ་རྫོད། སྔོན་ཆད་ཚོགས་གཏམ་བཏང་ན་ཡང་། འོ་མའི་རྒྱ་མཚོའི་ནང་ན་
སྦལ་བ་ཁྲག་ཅན། ཁྲིམས་ལྡན་རྒྱ་མཚོའི་ནང་ན་ཁྲིམས་མེད་རོ་ལངས་ཟེར་བ་བཞིན་
མདོར་བསྡུས་ན་ཁྲིམས་གཙང་ད གོས།/ བར་འདི་ན ས་སྒྲ་ཐག་ཅུང་མི་གསལ་བ ས་ཚིག་འགའ་
ཆད༽ གྲྭ་ཚང་འདི་ཚོ་ལ་མཚོན་ན་སྔོན་ཆད་ཁང་ཚན་དགེ་རྒན་རྣམས་ཧ་ཅང་བཙན་པོ་
ཡིན། རྡུང་རྡེག་ནན་མོ་བྱེད་པ་ཡང་ཡོད། དེང་སང་རྡུང་རྡེག་བྱེད་མི་ཆོག་པས་ཆུང་
ཆུང་ཚོ་ཡིན་ན་འགྲིག་ལམ་རང་ཤུགས་ཀྱིས་བརྩི་བཀུར་བྱེད་ད གོས་མ་གཏོགས། རྡུང་
རྡེག་བྱེད་མི་མེད་ཅེས་ ཁྲིམས་མེད་ལུགས་མེད་ཆོས་ལ་མགོ་རྔ་མེད་པ་ཞིག་བྱས་ན་མི་
བཟང་། ན་ནིང་བླ་བྲང་དགོན་པ་ལ་གསར་དུ་ཆོས་སྒོ་ཕྱེ་དུས་དགེ་ཕྲུག་གསར་བ་ཡར་
ལོག་བྱས་པ་རེ་གདོང་གྲྭལ་དུ་དགེ་བཤེས་རྒན་པ་ཚོའི་གོང་ན་བསྡད་པ་ཡང་ཡོད། དེ་
ལྟར་བྱས་ན་མི་བཟང་། མི་ལ་མགོ་རྔ་མེ་ཏོ ག་ལ་མགོ་ཡུ་ཞིག་ད གོས། ད་ལོ་ནས་བཟུང་
དགེ་སྐོས་དང་ཞལ་ངོ་སོགས་ནས་དག་ཐེར་བྱེད་བཞིན་ཡོད། འོན་ཀྱང་རྡུང་རྡེག་བྱེད་
མི་ཆོག གཙོ་བོ་གནས་ལུགས་འགྲོ་སྟངས་སློབ་ག སོ་གཏོང་དགོས། གལ་སྲིད་སློབ་གསོ་
བཏང་ན་ཡང་ཁར་མི་ཉན་ན་གྲྭ་ཚང་ནས་ཕྱིར་ཕེབས་ཞེས་གྲྭ་ཚང་ནས་ཕྱིར་འཕུད་པའི་
རང་དབང་གྲྭ་ཚང་རང་ལ་ཡོད། ཆོས་ལ་དད་པ་ཁོ་རང་གི་རང་དབང་རེད་མ་གཏོགས།
དགོན་པ་འདིའི་ནང་དུ་འདུག་ཏུ་འཇུག་མི་འཇུག་དགོན་པ་འདིའི་ཁྲིམས་བརྩི་མི་བརྩི་
132



བཀའ་སློབ་ཟིན་བྲིས་ཕྱོགས་བསྒྲིགས།
ལ་ཐུག་ཡོད། དེ་བཞིན་ཐམས་ཅད་ཀྱིས་འགྲིག་རང་འཁུར་ཐེག་པ་ཁུར་བླངས་ཀྱི་སྒོ་
ནས་དགེ་འདུན་ཐུགས་མཐུན་ཁྲིམས་གཙང་ཞིག་བྱེད་རྒྱུ་ཚང་མའི་ཐུགས་ལ་ཟུངས།
དྲུག་པ། བྱིས་པ་ཆུང་ཆུང་ཚོ་སློབ་གྲྭར་འཇོག་དགོས་པའི་སྐོར།
གྲོང་བ་ཚོ་ལ་ཡང་ཤོད། ཁ་སང་རྫོང་གི་འགོ་འདྲེན་ཚོས་ཨ་མཆོག་མཚན་ཉིད་
ཕྱོགས་ནས་དེང་སང་བྱིས་པ་ཚོ་སློབ་གྲྭར་བཏང་བ་ཤིན་ཏུ་བཟང་། ང་ལ་ཁྱེད་ཀྱིས་ཚང་
མ་ལ་བྱིས་པ་སློབ་གྲྭར་ཐོངས་ཞེས་སྐད་བསྐུར་བས་ཕན་ཆེན་པོ་ཐོགས་སོང་། ཨ་མཆོག་
མཚན་ཉིད་དང་མཐའ་བ་རྭ་མདོས་ཁྱེད་ཀྱི་ཁ་བླངས་པ་ཤིན་ཏུ་བཟང་། སློབ་མ་ཚོ་ཡིན་
ན་ཡང་ཁྱེད་ཀྱི་ཁ་བླངས་ནས་སློབ་སྦྱོང་ལ་སྡུག་རུས་བྱེད་བཞིན་ཡོད་ཟེར། དེ་ལ་ང་རང་
ཡང་ཤིན་ཏུ་དགའ་བ་ཡིན། དེ་བཞིན་ཨ་མཆོག་ཁ་གསུམ། མཐའ་བ་རྭ་མདོ་སུ་ཡིན་ན་
གཅིག་རེད། བོང་འདིས་རང་ཁྱིམ་རང་བདག རང་ས་རང་སྐྱོང་བྱེད་པ་ལ་རིག་གནས་
ཡོན་ཏན་ཞིག་མེད་ན། མི་རྗེས་ཁྱི་རྗེས་མི་ཟིན། ས་གང་ནས་སློབ་གྲྭ་ཞིག་ཚུགས་ནས་
བོད་ཕྱི་རབས་པ་འདི་ལ་ཡོན་ཏན་ཞིག་ཡོད་པ་བྱེད་རྒྱུ་ནི་༼ ཆང བོད་གངས་ཅན་གྱི་
བསྟན་འཛིན་གྱི་སྐྱེས་བུ། བོད་རང་གི་མི་རིགས་འདི་ལ་ཤ་ཚ་གྲོས་འགྲིག་ཐམས་ཅད་ཀྱི་
རེ་བ་རེད། ང་ཡང་དེ་དང་མཚུངས་པ་རེད། རེ་བ་ཆེན་པོ་ཡོད། དེས་ན་ཁྱེད་ཚོ་གྲྭ་བ་
ཐམས་ཅད་ཕྱིར་སོང་ནས་རང་གི་ཉེ་གཞི་རྩ་ལག ཁ་བརྡ་ངོ་ཤེས་ཐམས་ཅད་ལ་ཤོད།
བྱིས་པ་ཚོ་སློབ་གྲྭར་ཞོགས་ལ་ཡི་གེ་སློབ་ཏུ་ཆུགས། །
བདུན་པ། གལ་བོ་ཆེ་ལ་ནན་ཏན་དང་མཇུག་བསྔོ་བའི་སྐོར།
གཞན་ཁྱེད་ཚོ་སུ་ཡིན་ན་ར ང་གི་ས་གནས་ཀྱི་འགོ་འདྲེན་ཚོའི་ཁ་ལེན་ཚིག་བརྩི་
བྱོས་དང་། དགོན་པ་འདི་ཡར་རྒྱས་ཡར་དར་དུ་འགྲོ་བ། གྲྭ་བ་ཚང་མ་ཕྱིར་རང་རང་གི་
དགོན་པར་ཞུགས་ཐུབ་རྒྱུ། འཆད་ཉན་བཤད་བསྒྲུབ་ཀྱི་བྱ་བ་ཇི་ལྟར་དར་ད གོས་སོགས་
ལ་ང་རང་ནས་ཉིན་མཚན་མེད་པར་འདང་བརྒྱབ་ནས་བསྡད་ཡོད། ཀྲུང་དབྱང་ལ་སོང་
I33



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ན་ཡང་ཡར་ཞུ་ཕུལ་དང་འབུལ་བཞིན་པ་ཡིན། གོང་དུ་ཞུས་པ་བཞིན་བསྟན་པ་ཕྱི་དར་
གཉིས་པ་ཞིག་ཡོང་རྒྱུའི་རེ་བ་ཆེན་པོ་བཟུང་ཡོད། ཁྱེད་དགེ་འདུན་པ་རྣམ་པ་ཡིན་ན་
ཐུགས་ལ་དེ་བཞིན་དུ་ཟུངས། སྔོན་ཆད་ཀྱི་ཤི་བོ་ཐམས་ཅད་ལ་ང་རང་ནས་སྨོན་ལམ་
རྣམ་པར་དག་པས་འཚམས་སྦྱོར་བྱེད། དེ་ཚོ་ཐམས་ཅད་ལ་ཕྱི་མ་ན་ངན་སོང་མེད། བར་
དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་པའི་གོ་འཕང་ཐོབ། ངས་སྔོན་
ཆད་འདིར་དུས་འཁོར་དབང་ཆེན་བསྐུར་དུས་མ་འོངས་པ་ན་ངའི་མིང་ཐོས་པ། མཐོང་
ཐོས་དྲན་རེག་གིས་བསྡུས་པའི་སེམས་ཅན་ཐམས་ཅད་མ་འོངས་པ་ན་རིག་ལྡན་དྲག་པོ་
འཁོར་ལོ་ཅན་གྱིས་ཆོས་ཀྱི་འཁོར་ལོ་བསྐོར་བའི་དུས་སུ་ང་རང་མ་མཐའ་སྒོ་སྲུང་ཙམ་
ཞིག་ཏུ་འགྲོ་ཐུབ་པའི་སྨོན་ལམ་བཏབ་ཡོད། དེ་བཞིན་ཤི་བོ་ཐམས་ཅད་ལ་བསྔོ་བ་སྨོན་
ལམ་འདེབས་བཞིན་གྲྭ་ཚང་རིན་པོ་ཆེ་ལ་སྐྱབས་འཇུག་ཞུས་པ་ཡིན།
ད་ཐེངས་ཁོམ་པོ་མང་བོ་མ་བྱུང༌། ཡིན་ན་ཡང་རང་ཅག་ཚང་མ་ཁ་ངོ་ཞིག་འཕྲད་
པ་འདི་དཀོན་མཆོག་གི་ཐུགས་རྗེ་རེད། སྲིད་ཇུས་དངོས་འབེབས་བྱུང་བའི་བཀའ་དྲིན་
རེད། དཀོན་མཆོག་གི་ཐུགས་རྗེའི་ཞོལ་དུ་གུང་ཁྲན་ཏང་གི་བཀའ་དྲིན་མེད་རྒྱུ་ན། གུང་
ཁྲན་ཏང་གིས་ཁྱོད་ད་དུང་འགྲོ་མི་ཆོག་ཟེར་ཚེ་སྐད་ཆ་ཚིག་གཅིག་གི་ལག་རེད། དཀོན་
མཆོག་གི་ཐུགས་རྗེ་ཡོད་རུང་ང་ད་དུང་འདིར་ཐོན་མི་ཐུབ། དེས་ན་དཀོན་མཆོག་གི་
ཐུགས་རྗེ་དང་སྲིད་ཇུས་ལེགས་པའི་བཀའ་དྲིན་གྱིས་རང་ཅག་ཚང་མ་ཁ་ངོ་ཐུག་པ་ལ་
ང་དགའ་བ་ཡིན། །
དོན་དམ་པ་ཚིག་རྩར་སོང་ན་སྐད་ཆ་མང་བོ་ཞུ་རྒྱུ་མེད། ཁྱེད་རྣམ་པ་ཐུགས་མཐུན་
ཁྲིམས་གཙང་བྱོས། རུ་སྡེ་དམངས་ཚོགས་ཐམས་ཅད་མཐུན་སྒྲིལ་ལེགས་པོ་དང་མཐོན་
སྐྱེད་ཡག་པོ་གྱིས། བྱིས་པ་ཚང་མ་སློར་གྲྭའི་ནང་དུ་ཞོགས། དེ་ལྟར་བྱོས་དང་སེམས་ཅན་
ལ་བདེ་སྐྱིད་ཇི་ལྟར་འབྱུང་དགོས། སངས་རྒྱས་ཀྱི་བསྟན་པ་ཇི་ལྟར་དར་ད གོས་རིམ་
གྱིས་ལམ་ཞིག་དོད་ནས་ཡོང་རྒྱུ་རེད། ཁྱེད་ཚོ་ཚང་མས་དམངས་ཚོགས་ལ་ཕན་ཅི་
134



བཀའ་སློབ་ཟིན་བྲིས་ཕྱོགས་བསྒྲིགས།
ཐོག ས་ཀྱི་བྱ་བ་བྱོས། གྲྭ་ཁ་གྲོང་ཆོག་མང་མོ་མ་བདའ། ནོམ་པ་མང་བོ་གསོག་རྒྱུའི་
བཀོད་པ་མ་འཐེན། གཅིག་ནས་རྒྱལ་ཁབ་ཀྱི་ཁྲིམས་དང་མི་མཐུན། གཉིས་ན་ར ང་རང་
ཚོ་ཡང་དཀོར་ཟས་བག་ཆགས་ཚེ་ཕྱི་མའི་ངོགས་སུ་ཁུར་ནས་སོང་ན་འཇལ་བཤགས་མི་
ཚར་རྒྱུ་ཞིག་ཡོད་པ་རེད། མཇུག་མཐར་ང་རང་གི་རེ་བ་ལ་གྲྭ་ཚང་རིན་པོ་ཆེའི་ཆོས་སྤྱོད་
བཤད་བསྒྲུབ་ཀྱི་བྱ་བ་ཐམས་ཅད་སྔོན་མ་ལྟར་ཡར་རྒྱས་གོང་འཕེལ་དུ་སོང་། སྔོན་མ་
ལྟར་སངས་རྒྱས་ཀྱི་བསྟན་པ་རིན་པོ་ཆེའི་དམིགས་རྐྱེན་ཞིག་ཏུ་འགྱུར་བར་སྨོན་ལམ་
རྣམ་པར་དག་པས་འཚམས་སྦྱོར་བྱེད། ད་ནི་དུས་ཡུན་རིང་བོ་མི་འགོར་བར་པཎ་ཆེན་
རིན་པོ་ཆེ་ཡར་ཕེབས་འེ་ཐུབ་ཀྱི་བསམ་པ་ཡོད། ང་རང་ལ་ཡང་པཎ་ཆེན་རིན་པོ་ཆེས་ས་
ཆ་འདི་ཚོར་ཞབས་ཀྱིས་བཅགས་བྱིན་གྱིས་བརླབ་པའི་རེ་བ་ཡོད། དེ་བཞིན་ང་རང་
ནས་ཀྱང་འབད་བརྩོན་བྱེད། ཁྱེད་རྣམ་པ་སྐུ་ཁམས་བདེ་བར་བཞུགས། རྣམ་དཀར་
ཆོས་སྤྱོད་ཀྱི་བྱ་བ་ཐམས་ཅད་ཡར་རྒྱས་སུ་འགྲོ་བའི་སྨོན་ལམ་འདེབས། སྐྱེ་བ་ཀུན་ཏུ་
ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །ས་དང་ལམ་གྱི་
ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག
༈ སྒྲ་ཐག་འདི་མཚན་ཉིད་དགོན་པའི་དགེ་བའི་བཤེས་གཉེན་ཆེན་པོ་གྲགས་པ་ཀླུ་སྒྲུབ་ཚང་ནས་བཙལ་
བ་དང་མཁོ་སྤྲོད་གནང་བ་ལ་ཡང་ཅིག་ཐལ་མོ་སྙིང་ཁར་སྦྱར་ནས་ཐུགས་རྗེ་ཆེ་ཞུའོ། ། ༽
135



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཨ་མཆོག་རིན་པོ་ཆེ་དང་ཁོང་རྣམ་གཉིས་ཞལ་འཛོམས་
སྐབས་གནང་བའི་བཀའ་སློབ་བཞུགས་སོ། །
ཁོང་གི་ཉིན་ཐོ་ལས། ༡༩ ༨ ༧ལོའི་སྤྱི་ཟླ་ ༨ པའི་ ༡༧ལ་མཚན་ཉིད་དུ་སོང༌། མཚོ་སྒང་ནས་རྭ་མདོ་མའི་
ཇ་ཐབ་ལ་རང་ཐོན་པ་དང་། ཨ་མཆོག་རིན་པོ་ཆེ་ཚུར་བསུ་བར་ཕེབས་པ་དང་གྲ་གྲིག་པ་ཡ་མཚན་པ་བྱུང་།
ངེད་ཉིས་ཁྲི་གཅིག་གི་སྟེང་ལ་བསྡད། ཕན་ཚུན་མཇལ་དར་རྩེ་སྤྲོད་བྱས། ཚེས་ ༡ ༧ཉིན་ཚང་མས་སྐྱེལ་མ་དང་
བཅས་མཚན་ཉིན་དུ་འབྱོར། འདུ་ཁང་དུ་ཁྲི་གཉིས་ཆེ་བའི་སྟེང་ནས་རང་བསྡད། མཆོད་མཇལ་ཞུས། ཚེས་༡༨ ཀྱི་
སྔ་དྲོ་དགོན་པར་མཇལ་ཁ་བཏང་། གཏམ་བཤད་ཀྱང་བྱས། ཨ་མཆོག་རིན་པོ་ཆེ་ནས་ཀྱང་གཏམ་བཤད་བྱས།
ཕྱི་དྲོ་ཁོང་ཚང་ལ་ཁ་བརྡ་བྱས། ༡༩སྔ་དྲོ་ཨ་མཆོག་རིན་པོ་ཆེ་དང་ལྷན་དུ་དགོན་གསར་ལ་སོང་། དེ་ནས་རུ་མདོར་
གསེར་ལོ་ཞང་ཀྲང་ཚ་རུ་མས་བསད་པར་གདན་དྲང་བ་ལྟར་ལྷ་འགལ་རུ་ལ་སོང་། གྱོད་དོན་ལ་ཁ་བརྡ་བྱས། དེ་
ནས་ཨ་མཆོག་སྒར་བའི་ནང་ལ་མཐའ་བ་མའི་ཇ་ཐབ་ལ་ངེད་གཉིས་སོང་། སློབ་གྲྭར་ཡང་སོང་ནས་ཁ་བརྡ་བྱས།
ཞེས་གསུངས་ཞིང་། སྐབས་དེར་གནང་བའི་བཀའ་སློབ་ཅིག་ལག་ཏུ་འབྱོར་བ་ཟིན་བྲིས་བྱས་པ་གཤམ་གསལ།
ཉེ་སྔོན་ཁྱེད་ཚོས་ང་ལ་ཁོང་ཚོས་འདི་ནས་ཇ་ཐབ་ཅིག་བརྒྱབ་ནས་ཐམས་ཅད་
པོས་མཇལ་ཁ་ཞིག་ལེན་དགོས་ཟེར། ཡིན་ན་ཡང་ངས་ཨ་མཆོག་རིན་པོ་ཆེ་གདན་འདྲེན་
ཞུས་དང་ཁོང་ཕེབས་ན་ངེད་དཔོན་གཡོག་གཉིས་ལྷན་དུ་ཕེབས་ཆོག་ཅེས་པ་བཞིན་དེ་
རིང་དུས་དང་བསྐལ་བ་ལྡན་ནས་རིན་པོ་ཆེ་ཕྱིར་ཕེབས་ཏེ་ངེད་དཔོན་གཡོག་ལྷན་དུ་ཁྱེད་
རུ་སྡེ་དམངས་ཚོགས་དང་ཁ་ངོ་འཛོམས་རྒྱུ་བྱུང་བ་ལ། ང་རང་གི་སེམས་ལ་དགའ་སྤྲོ་ཆེན་
པོ་བྱུང་སོང་། དེ་རིང་ཁྱེད་ཚོ་ཨ་མཆོག་ཧུ་ར་མའི་ཆིབས་བསུ་བྱས་པ་ལ་བལྟས་ན། ཁྱེད་ཚོ་
ལ་མི་གྲལ་རྟ་གྲལ་གཉིས་ཀ་བཟང་བོ་འདུག སྔོན་ཆད་དང་བསྡུར་ན་ཁྱེད་ཚོ་ལ་ཤོམ་དང་
སྟོབས་འབྱོར་ལྡན་འདུག རང་གི་བླ་མ་རྡོ་རྗེ་འཆང་གི་རུ་སྡེ་དམངས་ཚོགས་འདི་དེ་རིང་
136



བཀའ་སློབ་ཟིན་བྲིས་ཕྱོགས་བསྒྲིགས།
ནངས་ཁ་ཡར་རྒྱས་ཡར་དར་འདི་འདྲ་སོང་འདུག་སྙམ་ནས་ངོ་མས་སེམས་ལ་དགའ་སྤྲོ་
ཆེན་པོ་སྐྱེས་སོང་། དེ་རིང་འདི་འདྲ་བ་འཛོམས་རྒྱུ་བྱུང་བ་ཡང་རང་རང་གི་སྔོན་བསགས་
ཀྱི་ལས་དང་སྨོན་ལམ། བླ་མ་དམ་པ་ཚོའི་ཐུགས་བསྐྱེད་དང་སྨོན་ལམ། དཀོན་མཆོག་
གསུམ་གྱི་བཀའ་དྲིན་གྱིས་ད་རེས་རིན་པོ་ཆེ་ས་རྒྱ་གར་ཞིག་ནས་གདན་དྲངས་ཏེ་འདིར་
ཕེབས་ནས་ངེད་དཔོན་གཡོག་ལྷན་དུ་འཛོམས་ཤིང་། ཁྱེད་སྐྱེས་ཕོ་མོ་ཚང་མ་དང་ཁ་ངོ་
ཐུག་རྒྱུ་སོང་བ་རེད། དེ་མིན་སྔོན་ཆད་རིག་གནས་གསར་བརྗེ་ཆེན་པོའི་སྐབས་སོགས་
སུ་འདི་འདྲའི་གོ་སྐབས་ལྡན་རྒྱུ་ཕར་ཞོག ཐ་ན་ངེད་དཔོན་གཡོག་གཉིས་ཀྱི་མིང་འཛིན་
རྒྱུ་ལ་ཡང་ཁྱེད་ཚོ་དངངས་སྐྲག་དགོས་པའི་ཚད་ཡིན། སངས་རྒྱས་ཀྱི་བསྟན་པ་ད་དུང་
ཡང་དར་རྒྱུ་རེད། སངས་རྒྱས་ཀྱི་བསྟན་པ་བཤིག་རྒྱུ་བསྒྲུབ་རྒྱུ་ཟེར་ན་བཤིག་མི་ཐུབ་བསྣུབ་
མི་ཐུབ། སངས་རྒྱས་བཅོམ་ལྡན་འདས་རང་ཉིད་ཀྱིས་སངས་རྒྱས་ཀྱི་བསྟན་པ་ལོ་ལྔ་སྟོང་
དུ་གནས་པར་གསུངས་ཡོད། སངས་རྒྱས་ཀྱི་བསྟན་པ་དར་ནས་ད་བར་དུ་ལོ་སྟོང་ཚོ་གཉིས་
དང་ལྔ་བརྒྱ་ལྷག་ལས་སོང་མེད་པས། ད་དུང་ཡང་ལོ་སྟོང་ཚོ་གཉིས་ཀྱི་རིང་ལ་སངས་རྒྱས་
ཀྱི་བསྟན་པ་གནས་རྒྱུ་རེད། སྤྱིར་འཛམ་གླིང་ལ་མཚོན་ན་ད་སྐབས་སངས་རྒྱས་ཀྱི་བསྟན་
པ་དར་བཞིན་པའི་སྒང་ཡིན། ཁྱེད་ཚོ་ཐམས་ཅད་པོ་དད་པ་དག་སྣང་ཅན་ཏག་ཏག་རེད།
དེས་ན་སངས་རྒྱས་ཀྱི་བསྟན་པ་ད་དུང་ཡང་དར་རྒྱུ་རེད། རྒྱལ་ཁབ་ཀྱི་སྲིད་ཇུས་འགྱུར་
རྒྱུ་མ་རེད། ཁྱེད་ཚོའི་སེམས་བདེ་མོ་བྱོས། རང་ཅག་ཚོའི་ཆོས་འབྲེལ་ལས་འབྲེལ་གང་ལ་
དེད་ན་ཁྱེད་ཚོའི་འཚོ་བ་ཡར་རྒྱས་སུ་སོང་ན་ངའི་སེམས་ལ་དགའ་སྤྲོ་ཆེན་པོ་བྱུང་། རིན་
པོ་ཆེ་ཁོང་རྒྱ་གར་དུ་བཞུགས་ན་ཁྱེད་ཚོ་བླ་སློབ་ཀྱི་བར་ས་ལེ་བར་ཁྲི་ཕྲག་གིས་ཆོད་
པས། ཁྱེད་ཚོ་རང་གི་མེ་ཏོག་ཕོག་པའི་ལྷ་སྐལ་བླ་མ་རིན་པོ་ཆེ་ལ་ནམ་རྒྱུན་བསམ་དུས་
བསམ་དུས་མཇལ་རྒྱུ་དཀའ་མོ་ཡིན་པ་ཁ་ནས་མ་བཤད་ཀྱང་ཁོག་ན་དཀའ་ངལ་སེམས་
སྡུག་ཞིག་ཡོད་པ་རེད། དེས་ན་ད་ལོ་པཎ་ཆེན་ཐམས་ཅད་མཁྱེན་པ་ལ་ཞུས་ནས། པཎ་
거
137



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆེན་ཐམས་ཅད་མཁྱེན་པའི་སྐུ་དྲིན་དང་རྒྱལ་དབང་རིན་པོ་ཆེས་ཀྱང་ཕྱིར་ཕེབས་རྒྱུའི་
གནང་བ་བྱིན་ནས་ཕེབས་པ་རེད། དེས་ན་པེ་ཅིན་སོགས་སུ་ཕེབས་ནས་སེམས་ཅན་གྱི་
འགྲོ་དོན་གནང་ན། ངས་ཀྱང་པཎ་ཆེན་རིན་པོ་ཆེ་ལ་ཞུས་ནས་དབྱར་ཐོག་དགུན་ཐོག་རེ་
ལ་ཕྱིར་རང་ས་རང་ཡུལ་དུ་ཕེབས་ནས་ཁྱེད་བླ་མ་དང་སློབ་མ་ཁ་ངོ་རེ་འཛོམས་ནས་ཐམས་
ཅད་པོ་སྐྱིད་པོ་བདེ་མོ་ཞིག་བྱུང་ན་བསམ་པའི་བསམ་པ་དེ་ཡོད། དེ་རིང་ངེད་དཔོན་གཡོག་
གཉིས་ལྷན་གཅིག་ཏུ་འདི་ལྟར་འཛོམས་རྒྱུ་བྱུང་བ་འདི་ཡང་ཧ་ཅང་ལས་སླ་མོ་ཞིག་མ་
རེད། ང་ལ་བླ་མ་ཞེས་ཆེན་པོ་མེད་རུང་། ངའི་ཐོབ་གོ་ས་ཁྲི་གདན་ཁ་ལ་འདང་བརྒྱབས་
སོང་ན། ང་ཡང་ཁྱེད་ཚོས་རང་ཚོད་ཚོད་དུ་གདན་འདྲོང་རྒྱུ་ཞིག་མ་རེད། ང་བླ་མའི་ནང་
ནས་བླ་མ་རྒྱུགས་པ་ཞིག་ཡིན། རྒྱུ་ནོམ་པ་ཟེར་ན་ཧ་ཅང་དགོས་ས་ཞིག་མིན། ང་ས་འདིར་
ཡོང་ནས་འདུག་པའི་རྩ་བ་ང་ལ་འདུག་ས་མ་ཡོད་པ་མིན། གྲྭ་བ་སྟོང་ཕྲག་གསུམ་དགོན་
པ་བཀྲ་ཤིས་འཁྱིལ་བ་ཞེས་ང་ལ་ཡང་སྐྱོང་རྒྱུ་དང་འདུག་ས་ལོས་ཡོད། དེ་མིན་ང་རང་ལ་
ཡང་རུ་སྡེ་དམངས་ཚོགས་དང་སྒར་བ་དགོན་པ་ཉི་ཤུ་རྩ་རེ་ཡོད། ཡིན་ན་ཡང་འདིར་
ཡོང་བའི་རྒྱུ་མཚན་ནི་རང་གི་བླ་མ་རྡོ་རྗེ་འཆང་ཨ་མཆོག་ཐུགས་རྗེ་ཅན་གྱིས་སྒར་བ་
དགོན་པ་འདི་བཅོལ་གདམས་ཤིག་གནང་ཡོད་པ་ལ་འདང་བརྒྱབས་པ་དང་། རིན་པོ་
ཆེ་འདི་བ་ས་ཐག་རིང་ན་བཞུགས་ཡོད་པ་ལ་འདང་རེ་བརྒྱབས་ནས། ན་ནིང་ཕྱིན་
ལོ་རེ་བཞིན་ཁྱེད་ཚོ་ལ་སྐོར་རེ་བརྒྱབ། དགོན་པ་གྲྭ་ཚང་ལ་བདག་སྐྱོང་རེ་བྱས་པའི་རྩེ་
བ་དེ་ཡིན། དེ་རིང་རིན་པོ་ཆེ་ཡང་ཕྱིར་ཕེབས་ནས་ངེད་དཔོན་གཡོག་ལྷན་གཅིག་
ཏུ་འཛོམས་རྒྱུ་བྱུང་བ་འདི་འདྲ་སྔོན་ཆད་ཀྱང་ཕལ་ཆེར་བྱུང་མ་མྱོང་ལ། ཕྱིན་ཆད་དེ་
འདྲ་འཛོམས་པའི་སྨོན་ལམ་ཐོབས་ཟེར་རྒྱུ་ལས་དཀའ་མོ་རེད་དེ། ཡིན་ན་ཡང་ཁྱེད་ཚོས་
དད་པ་དག་སྣང་དང་བསོད་ནམས་ཀྱི་ཚོགས་བསག་ཐུབ་ན་ད་དུང་ཡང་འཛོམས་རྒྱུ་
རེད། ཁྱེད་ཚོ་ལ་དད་པ་དག་སྣང་ཆེ་ཟེར་བས། དད་པ་དག་སྣང་ཡོད་ན་རང་གི་བླ་མའི་
138



བཀའ་སློབ་ཟིན་བྲིས་ཕྱོགས་བསྒྲིགས། །
ཁ་ལེན་གསུང་བརྩི་དགོས། གསུང་མ་བརྩིས་ཁ་མ་བླངས་པར་ཁ་ནས་སྐྱབས་སུ་མཆི་
ཞེས་མིག་གི་ནང་ནས་ཆུ་ཡོང་བའི་མི་ཚད་ཁྲག་ཡོང་རུང་དེ་ནི་དད་པ་ངོ་མ་བོ་མ་རེད།
བླ་མའི་བཀའ་བཞིན་སྒྲུབ་པའི་མཆོད་པ་ནི་མཆོད་པ་ཐམས་ཅད་ཀྱི་མཆོག་ཡིན་གསུངས་
པ་རེད། བླ་མས་ཅི་གསུང་ན་གསུང་བཞིན་བསྒྲུབ་པ་ནི་གལ་ཆེ། བླ་མའི་གསུང་བརྩིས་ན་
ཁྱེད་ཚོ་རང་གི་ཚེ་འདི་ཕྱིའི་དོན་མ་གཏོགས་གཞན་ཡོད་པ་མ་རེད། དེས་ན་དེ་རིང་རང་
ཅག་ཚོ་ཐམས་ཅད་པོ་ཁ་ངོ་འཛོམས་པའི་སྟེང་འདི་ནས་ང་རང་གི་ངོས་ཐད་ནས་ཁྱེད་
ཚོ་ལ་ཁ་བརྡ་ཚིག་གསུམ་ཡོད། གཅིག་ན་བླ་མ་ལ་འདང་བརྒྱབས་ན། གྲྭ་ཚང་ལ་འདང་
བརྒྱབས་ན། ཁྱེད་ཚོ་བླ་མའི་ལྷ་སྡེ་ཟེར་ན་འདྲ། བླ་མའི་སློབ་མ་ཟེར་ནའང་འདྲ། གྲྭ་ཚང་
འདིའི་མཆོད་གཞིས་མཆོད་གནས། མཆོད་ཡོན་སྦྱིན་བདག་གི་མ་གཞི་ཁྱེད་ཚོ་རེད། དེས་
ན་ཁྱེད་ཚོ་བླ་མ་གཅིག་གི་སློབ་མ། དཀྱིལ་འཁོར་གཅིག་གི་ལྷ་ཚོགས་རེད། ཁྱེད་ཁ་འཆམ་
གྲོས་འགྲིག་རྒྱུ་ནི་ཧ་ཅང་གི་གལ་ཆེན་རེད། ཁྱེད་ཚོས་བླ་མ་གཅིག་གི་ཆོས་ཉན། གྲྭ་ཚང་
གཅིག་གི་མཆོད་གཞིས་མཆོད་གནས་བྱེད་བཞིན་རང་གི་ནང་དུ་འཁོན་འཛིང་རེས། ཕུ་
ནུའི་ནང་དུ་དམེ། འོ་ཟོ་ནང་དུ་ཁྲག་བྱས་ན་ས་ཆ་ལ་བཀྲ་མི་ཤིས། ཁྱེད་ཨ་མཆོག་ཚོ་བ་
གང་ཡིན་ན་བླ་མ་གཅིག་གི་སློབ་མ་ཡིན་པ་འདི་ལ་འདང་རྒྱོབས། རྒྱལ་ཁབ་ཀྱི་ནང་ནས་
སོང་ན་རང་ཅག་ཐམས་ཅད་བོད་རིགས་རེད། བོད་འདི་ཡར་དེད་ན་འཕགས་པ་སྤྱན་རས་
གཟིགས་སྤྲེའུ་བྱང་ཆུབ་སེམས་དཔའི་ཚུལ་བཟུང་བ་དེའི་རྒྱུད་པ་རེད། དེས་ན་ཕ་ཨ་ཁུ་
གཅིག་གི་བདག་པོ་རེད། ཁྱེད་ཚོ་སུ་ཡིན་ན་གཅིག་གི་གཅིག་ལ་འཁོན་འཛིང་རེས་མ་
བྱེད། སྤྱིར་ན་ལོ་ལོན་སེམས་ཤེས་སུ་ཡིན་ན། བླ་མ་ལ་འདང་བརྒྱབས་ན། གྲྭ་ཚང་ལ་འདང་
བརྒྱབས་ན། རང་གི་ཕ་ཨ་ཁུ་ཚོ་བླ་མ་གཅིག་གི་སློབ་མ་བྱས་ནས་ཡོང་བ་ལ་འདང་བརྒྱབས་
ན་དོན་དག་ཁ་མཆུ་མེད་ན་བསམ་པ་རེད་མ་གཏོགས་ཡོད་ན་བསམ་པ་མ་རེད། ཡིན་ན་
ཡང་ཆུང་ཆུང་ཚོས་རང་གི་གྲོད་སྟོང་ནང་དུ་དབུགས་སྟོང་བརྒྱབ་སྟེ། ང་རྒྱལ་ཁོང་ཁྲོའི་
139



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མགོ་མ་ནོན་པར་ཚེ་འདི་ཕྱིའི་དོན་ཆེན་སེམས་ལ་མ་ཤར། མི་བསད་རྟ་འགྱེལ་བྱས་ན་རྔ་མ་
ཧ་བོ་བསམ་རུང་སྡུག་གྱོང་རེད། ཁྱེད་ཚོ་བ་བཞི་ཚ་རུ་མ་དང་ར་མདོ་མའི་བར་བྱུང་བའི་
དོན་དག་ལ་འདང་བརྒྱབས་ན། དང་ཐོག་སུ་དང་སུ་ཡིན་ན་རུ་སྡེ་དམངས་ཚོགས་གཅིག་
གི་བདག་པོ་ཡིན་པས། གྱོད་སྣ་ཁ་མཆུ་བྱེད་འདོད་སུ་ལ་ཡང་མེད། འོན་ཀྱང་མི་མང་གིས་
འུར་བརྒྱབས་སོང་ན། གསར་བུ་ཚོས་རང་ཚོད་རང་གིས་མ་ཟིན་པར་རྗེས་སུ་འགྱོད་པ་
བྱས་རུང་སྡུག་གྱོང་རེད། ཕར་མི་བསད་པས་རང་རྒྱལ་ཁབ་ཀྱིས་བཙོན་ཁང་དུ་བཅུག
མཐར་ཚེ་སྲོག་ཐར་རྒྱུ་མ་རེད་བསམ་ནས་སེམས་སྡུག་འགྱོད་པ་བྱས་རུང་ཚར་སོང་། དེ་
བས་ཁྱེད་ཚོས་དོན་རྐྱེན་སྔོན་མ་ཅི་བྱུང་གི་ཉམས་མྱོང་བླངས་ནས་ཕྱིན་ཆད་རུ་སྡེ་དམངས་
ཚོགས་འདི་རྣམས་ཀྱིས་སུ་ལ་འདང་མི་རྒྱག་རུང་བླ་མ་འདི་ལ་འདང་རྒྱོབས། རང་གི་གྲྭ་ཚང་
འདི་ལ་འདང་རྒྱོབས་ལ་རུ་སྡེ་དམངས་ཚོགས་འདི་ཁ་འཆམ་གྲོས་འ གྲིག་མ་བྱས་ན། ཨ་
མཆོག་ཚོ་བ་རྣམས་ནང་འཁྲུག་བྱེད་ཀྱི་འདུག་ཟེར་ན་ཕྱི་བལྟ་བ་ནང་ཉན་པ་མ་ཟད། བླ་
མའི་མཚན་སྙན་གྲགས་བརླགས་པ་རེད། རང་གི་རྣ་ཕབ་པ་རེད། དེས་ན་ཁྱེད་ཚོའི་བར་ན་
ས་དོན་ཆུ་དོན་ཅུང་རེ་ཡོད་པ་སྲིད་གཞུང་གིས་ཡག་པོ་བྱས་ནས་ཐག་གཅོད་རྒྱུ་རེད། ཐག་
བཅད་པའི་སྟེང་ནས་ཁྱེད་ཚོས་ཀྱང་ཁ་ལེན་ཚིག་བརྩི་བྱོས། ཁྱེད་ཚོ་རང་གིས་ལག་པ་བྲང་
དུ་ཞོག་ལ་འདང་ཞིག་རྒྱོབས་དང་། རིག་གནས་གསར་བརྗེ་སྐབས་ལྟ་བུ་ལ་མཚོན་ན་ཁྱེད་
ཚོར་དེ་འདྲའི་རྩོད་དབང་ཨེ་ཡོད། སེམས་ལ་ཤར་རྒྱུ་ཨེ་རེད། དེ་དུས་ཁྱེད་ཚོ་གང་ན་བསྡད་
ཡོད། དེ་དུས་རང་གི་ཐད་སོ་ནས་མགོ་ཡར་འགྱོག་ནི་ཞིག་མེད། དེ་རིང་ནངས་ཁ་རྒྱལ་
ཁབ་ཀྱི་སྲིད་ཇུས་ཅུང་འཇམ་པོ་བྱས་ནས་འུ་ཚོ་ཐམས་ཅད་ལ་སྐྱིད་ཀྱི་ཉི་མ་ཞིག་ཤར་ན་སྐྱིད་
ཀྱི་སྐྱིད་མ་ཐེག་ན། རང་གིས་རང་གི་མགོར་སྡུག་དྲངས་པ་དང་ཁྱད་པར་མེད། དེས་ན་
གསར་བུ་ཚོ་ཡིན་ན་ལོ་ལོན་ཚོའི་ཁ་ལེན་ཚིག་བརྩི་རེ་བྱོས། ལོ་ལོན་ཚོ་ཡིན་ན་ཡང་གཤོག་
འོག་ཏུ་རླུང་མ་རྒྱག་པར་ག ཤོག་ཐོག་རྡོས་ནོན། རུ་སྡེ་དམངས་ཚོགས་འདི་ཁ་འཆམ་
ཚད་
140



བཀའ་སློབ་ཟིན་བྲིས་ཕྱོགས་བསྒྲིགས།
ཐབས་གྲོས་འགྲིག་ཐབས་བྱོས། སྤྱིར་སངས་རྒྱས་ཀྱི་བསྟན་པ་དར་ཞིང་སྒོས་སེམས་ཅན་
ལ་བདེ་སྐྱིད་འབྱུང་ཆེད་སྡིག་པའི་འཁོར་ལོ་མི་སྐོར་བར་བསོད་ནམས་ཀྱི་ཚོགས་བསོགས་
རྒྱུ་དེ་སེམས་ལ་ཟུངས། དེ་དོན་ཚན་གཅིག་ཡིན།
དོན་ཚན་གཉིས་ན་བོད་ཁ་བ་ཅན་འདི་རྒྱལ་ཁབ་ཕྱི་ནང་། རྒྱ་ཡིན་ན་སོག་པོ་ཡིན་ན།
འཛམ་བུའི་གླིང་གང་དུ་བོད་འདི་མི་རིགས་གཞུང་དྲང་བོ། མི་བཟང་བོ་ཞེས་སྙན་གྲགས་
ཡོད་པ་ཞིག་རེད། ཡིན་ན་ཡང་རང་ལ་རིག་གནས་ཡོན་ཏན་མེད་ན་གཞན་མི་རིགས་ཀྱི་རྗེས་
མི་ཆོད། རྒྱལ་ཁབ་ཀྱིས་མི་རིགས་འདྲ་མཉམ་ཞེས་འདྲ་མཉམ་བྱིན་ན་ཡང་འདྲ་མཉམ་བྱེད་
མི་ཐུབ། དཔེར་ན། འབྲོག་པ་ཚོ་རྒྱ་ནང་དུ་སོང་ན་རྒྱའི་སྐད་ཆ་མི་གོ གོན་པ་ཚི་དྲེག་མ་གོན་
ནས་སོང་ཚེ་རྒྱ་མི་ཚོས་རིག་ན་སྣ་བསུམ་ནས་འགྲོ་བཞིན་ཡོད་པས། མི་རིགས་འདྲ་མཉམ་
ཞིག་གང་ནས་ཡོང་། དེ་ཡིན་པའི་རྩ་བ་ཁོང་ཚོས་ང་ཚོ་ལ་དམའ་འབེབ་བྱས་པ་ཡང་མ་རེད།
གཙོ་བོ་ང་ཚོ་རང་གི་སྟེང་ན་ཡོན་ཏན་མེད་པས་ཁ་ཟས་གོན་པ་གོན་ཚུལ་དང་གཙང་སྦྲ་
མེད་པས་རེད། རྒྱུ་ནོམ་ཕར་དེད་ན་འུ་ཚོ་རྒྱ་མི་ཚོའི་ཡན་རེད། རྒྱ་མིས་བན་ཡན་ཧོའུ་ཞེས་
ཁྱིམ་ཚང་ཁྲི་སྒོར་ཅན་ཞེ་ན་ཕྱུག་པོ་རུ་རྩི་བ་རེད། ཁྱེད་ཚོ་ལ་སྒོར་ཁྲི་གཅིག་གི་མི་མི་ཚད་
ཚད་ཡོད་པ་རེད། ཁྱིམ་ཚང་རེ་ལ་ཟོག་ལུག་སུམ་བརྒྱ་བཞི་བརྒྱ་ཡོད་པ་མང་བོ་ཡོད། ཡིན་
ན་ཡང་རང་གི་འཚོ་བ་འདི་སྤྱོད་སྟངས་དང་གཙང་སྦྲ་ལ་སོགས་མེད་པས། རྒྱ་རིགས་ཆེན་
པོའི་རིང་ལུགས་པ་ཚོས་འུ་ཚོ་ལ་རྩྭ་མི་ཟ་བའི་ནོར་ཞེས་དེ་འདྲའི་ངན་པ་བཤད་པ་རེད།
དེའི་རྩ་བ་འུ་ཚོ་བོད་ལ་སྤྱི་ཚོགས་རིག་གནས་མ་དར་པའི་སྐྱོན་གྱིས་རེད། སྤྱི་ཚོགས་རིག་
གནས་དར་རྒྱུ་ན་རང་གི་འཚོ་བ་སྤྱོད་ཚུལ་གྱི་སྟེང་ནས་ཀྱང་དོན་མེད་ཀྱི་སྡུག་མང་བོ་ཞིག་
མྱོང་མི་དགོས་ཤིང་རང་གི་མི་ཚེ་འདིར་སྐྱིད་པོ་བྱེད་ཤེས་རྒྱུ་རེད། ལྷག་པར་བོད་ཁ་བ་ཅན་
གྱི་དོན་དུ་འདང་བརྒྱབ་ན། རང་རང་གི་ཁྱིམ་ཚང་གི་དོན་ལ་འདང་བརྒྱབ་ན། རང་གི་ས་
ཆའི་དོན་དུ་འདང་བརྒྱབ་ན། ཁྱེད་ཚོས་ཀྱང་འདང་ཞིག་རྒྱོབ་དང་། རིག་གནས་ཤིག་ཡོད་ན་
14j



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
རང་གི་ས་ཆ་ལ་རང་གིས་བདག་ཐུབ་རྒྱུ་རེད། ཁ་བ་འགོ་བ་ཧྲུའུ་ཅི་ཞང་ཀྲང་ } i!、 ༤ 1:1
ཞིག་ཡིན་ན་རང་གི་ས་ཆའི་མི་ཡིན་ན་བཟང་། གཞན་ནས་ཡོང་བའི་མིས་དབང་བཟུང་ན་
ས་ཆའི་རྒྱུ་མཚན་གནས་ཚུལ་མི་ཤེས། ཤ་ཚ་མི་ཞིག་ས་ཆ་གཞན་ནས་ཡོང་རུང་ཤ་ཚ་རྒྱུ་
རེད་དེ། ཡང་ལ་ལའི་ནང་ན་རིག་གནས་གོ་རྟོགས་ཀྱི་ཆུ་ཚད་མ་མཐོ་ན་རང་གི་ས་ཆའི་མི་
བཞིན་ས་གནས་དང་ས་གནས་དམངས་ཚོགས་ལ་ཤ་མི་ཚ། རང་གི་ས་ཆའི་མིས་དབང་མི་
ཟིན་པའི་རྩ་བ་རིག་གནས་ཡོན་ཏན་མ་ཡོད་པས་རེད། ཁྱེད་ཚོས་དེ་རིང་ནངས་ཁ་རྒྱུ་ནོར་
ཟས་གསུམ་ཅུང་ཙམ་པོ་འདི་འཚོ་མི་གཉོར་མི་མེད་ཅེས་བྱིས་པ་ཚོ་ལུག་རྫི་ཟོག་རྫིར་བཟུང་
ནས་སློབ་གྲྭར་སོང་བ་ཤིན་ཏུ་ཉུང་ཉུང་རེད། རྗེས་སུ་དེ་ཚོ་ནར་སོན་ནས་སྤྱི་ཚོགས་ཡར་
རྒྱས་སུ་སོང་། རིག་གནས་དགོས་པའི་དུས་སྐབས་སུ་སླེབས་ཚེ་ཁྱེད་ཚོ་ཕ་མ་ལ་ལེ་བདའ་
བྱེད་རྒྱུ་རེད། ངའི་ཕ་མ་བསམ་ནག་པོ་དེས་ང་སློབ་གྲྭའི་ནང་དུ་འགྲོར་མ་བཅུག་པས། ད་
ནི་ཡོན་ཏན་མེད་པས་སྤྱི་ཚོགས་ཀྱི་རྗེས་མི་ཟིན་ཞིང་གཞན་གྱི་གཡོག་ཏུ་གྱུར་འདུག་ཅེས་
མི་ཤི་བའི་རྗེས་སུ་ད་དུང་ལེ་བདའ་བྱས་ན་མི་བཟང་། དེས་བས་རང་ཆུང་དུས་སྡུག་ཅུང་
ཞིག་ཡོད་ན་རང་སྟེང་དུ་བླངས་ནས་བྱིས་པ་ཚོ་ལ་ཡོན་ཏན་བཟང་བོ་འབྱོར་དུ་བཅུག་ན།
རྗེས་སུ་བླ་མ་གྲྭ་བ་ཞིག་བྱས་ན་ཡང་ཆོས་བཟང་བོ་ཞིག་ཤེས་རྒྱུ་རེད། ཡོན་ཏན་མེད་ན་
གཟན་ཤམ་དམར་བོ་ཞིག་གྱོན་པ་ལ་དགོས་པ་ཅི་ཞིག་ཡོད། དེས་ན་ཁྱེད་ཚོས་མ་མཐའ་
ཡང་བྱིས་པ་ཚོ་སློབ་གྲྭར་ཞོག་དང་སྟོད་ན་རྒྱལ་བ་པཎ་ཆེན་ཡིན་ན། བོད་ཁ་བ་ཅན་ལ་ཤ་
ཚ་ཚ་གྲོས་འགྲིག་འགྲིག་ཚང་མ་སུ་ཡིན་ན་བོད་ཁ་བ་ཅན་འདི་ལ་རིག་གནས་ཞིག་དར་
རྒྱུ་གལ་ཆེ་ཞེས་གསུངས་དང་གསུང་བཞིན་པ་ཡིན་པས། ཤེས་རིག་རིག་གནས་དར་རྒྱུ་ནི་
བོད་ཁ་བ་ཅན་གྱི་སྤྱི་དོན་དང་སངས་རྒྱས་བསྟན་པའི་བསྟན་དོན་རེད། བོད་ཁ་བ་ཅན་
འདི་མ་དར་ན་སངས་རྒྱས་ཀྱི་བསྟན་པ་ཡང་བོད་རང་གི་ས་ཆར་དར་རྒྱུ་གང་ན་ཡོད། སྤྱི་
དོན་ཆེན་པོ་དེ་ལ་འདང་ཞིག་བརྒྱབ་ནས་བྱིས་པ་ཚོ་སློབ་གྲྭའི་ནང་དུ་ཞོག་ལ་ཡོན་ཏན་
11)



བཀའ་སློབ་ཟིན་བྲིས་ཕྱོགས་བསྒྲིགས།
སློབ་ཏུ་ཆུགས། སྔོན་ཆད་ཀྱང་ངས་ཡང་དང་ཡང་དུ་བཤད་པ་ཡིན། ཁྱེད་ཚོས་ངའི་ངོ་རིག་
དུས་ངའི་ཁ་ལེན་ཚིག་བརྩི་ཟེར་ལ། ང་ལ་ཡང་ཁྱེད་ཚོས་ངའི་ཁ་ལེན་པའི་བསམ་པ་ཡོད།
འོན་ཀྱང་། ང་སོང་བའི་རྗེས་སུ་རིམ་གྱིས་རིམ་གྱིས་ཁྱེད་ཚོས་ཡང་བརྗེད་སོང་། རང་གི་རྒྱུ་
ནོར་ཅུང་ཙམ་པོ་ལ་འདང་བརྒྱབས་ནས་བྱིས་པ་སློབ་གྲྭ་ནས་ཕྱིར་ཁྲིད་སོང་བ་ཡང་ཡོད། བླ་
མ་གྲྭ་བ་ཞིག་ཡིན་ན་ཡོན་ཏན་མེད་ན་དམར་བོ་ཙམ་གོན་པ་ལ་དགོས་པ་མི་འདུག དེ་ཚོ་
ཚང་མ་ཕྱིན་ཆད་ཀྱི་རིམ་པར་སེམས་ལ་ཟུངས། དེ་དོན་ཚན་གཉིས་པ་ཡིན།
དོན་ཚན་གསུམ་པ་ནི་བླ་མའི་ཞབས་བརྟན་ཟེར་ན་འདྲ། བླ་མའི་ཞབས་བརྟན་ཡིན་
ན་སློབ་མའི་ཚེ་སྒྲུབ་རེད། ཁྱེད་ཚོ་སུ་ཡིན་ན་དཀར་བོ་དགེ་བའི་ཕྱོགས་སུ་ཁ་འཁོར། ནག་
པོ་སྡིག་པའི་ཕྱོགས་སུ་རྒྱབ་གཏོད། དེ་རིང་ནངས་ཁ་རྒྱུ་ནོར་ཟས་གསུམ་གང་ཐད་དུ་སོང་
ན་ཁྱེད་ཚོ་སྔོན་ཆད་འདྲ་འདྲ་མ་རེད། སྔོན་ཆད་ཨ་མཆོག་ཁག་གསུམ་ཇི་འདྲ་ཡིན་རང་
ཅག་ཚང་མའི་སེམས་ན་ཡོད། ཁྱེད་ཚོའི་ནང་ན་འདི་འདྲའི་ཁྲ་ཁྲ་རིག་རིག་གི་གོས་གོན་
ཤོམ་ཅན་གང་ན་ཡོད། དེང་སང་ཁྱེད་ཚོ་ལ་ཁ་ཟས་གོན་པ་བཟང་ཞིང་། རྒྱུ་ནོར་ཟས་གསུམ་
གྱི་འགོར་བུད་འདུག རྒྱུ་ནོར་ཇེ་མང་དུ་སོང་བ་དང་བསྟུན་རྩྭ་ས་ཡིས་མ་འདང་བར་ཡར་ཁ་
ལ་བརྩད་མར་ཁ་ལ་བརྩད་ནས། འཁོན་འཛིང་རེས་བྱས་པ་རེད་མ་གཏོགས་སྔོན་ཆད་
ཁྱེད་ཚོ་ལ་དེ་འདྲ་གང་ན་ཡོད། མི་ཇེ་མང་དང་རྒྱུ་ཟོག་ཇེ་མང་དུ་སོང་ན་འཇིག་རྟེན་གྲོང་
བ་ཚང་རེད་ཁག་མི་འདུག ཡིན་ན་ཡང་རྒྱུ་མི་རྟག་རྩྭ་མགོའི་ཟིལ་བ་ཟེར་བ་བཞིན་ཚེ་ཕྱི་
མར་འགྲོ་དུས་རྒྱུ་ནོམ་པ་ཡོད་ཀྱང་འཁྱེར་དབང་མེད། དམག་བུ་རྟ་ཡོད་རུང་སྐྱོབ་ནི་མེད།
རང་རང་གི་རྣམ་ཤེས་སྦྲང་མ་འདྲ་བོ་བར་དོའི་ཁམས་སུ་ཁྱི་ལྟོགས་བཞིན་འཁྱམས་ནས་
འགྲོ་དུས་སྐྱབས་ས་དཀོན་མཆོག་གསུམ་མ་གཏོགས་གཞན་ཡོད་པ་མ་རེད། མི་སུ་ཡིན་ན་
སྐྱེས་པའི་མཐའ་མ་འཆི་བ་རེད། དེས་ན་རང་རང་ཚོ་ཚེ་འདི་ན་ཡོད་དུས་ཆོས་དགེ་བ་ཅུང་
ཟད་རེ་སྒྲུབ། མ་མཐའ་ཡང་མ་ཎི་རེ་ཐོན། མི་ལ་བསམ་ངན་མ་འཛིན། ཆོས་ཀྱི་རྩ་བ་རང་
143



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གི་སེམས་ལ་ཐུག །བསམ་པ་བཟང་ན་ས་དང་ལམ་ཡང་བཟང་གསུངས་པས། བསམ་པ་
བཟང་ན་བྱ་བ་གང་བྱས་དམ་པའི་ཆོས་སུ་འགྲོ་རྒྱུ་རེད། ཁ་ནས་མ་བཏོན་རུང་ཁྱེད་ཚོ་ལ་
དགེ་བ་ཐོབ་རྒྱུ་ཡིན་པས་མ་གཞི་བསམ་པ་ཡག་པ་ཞིག་ཟུངས། ལོ་ལོན་ཚོ་ཡིན་ན་ཁ་འདོན་
དགེ་སྦྱོར་རེ་བྱོས། འཇིག་རྟེན་བྱ་བ་ཟེར་བ་ཡ་མ་ཡུད། ནམ་ཞིག་ལ་འཆི་དགོས་མི་ཤེས་
པས་ཤི་བའི་དུས་སུ་རང་གི་དོན་དག་སྔ་སེ་ཞིག་ནས་མ་བསྒྲུབས་ན། མི་ཤི་བ་རོ་ཡི་སྔས་མགོ་
ན། །ནོར་ལེན་འདོད་ཀྱི་བན་རྒན་གླུ་དབྱངས་ལེན། །ཞེས་གསུངས་པས། བླ་མ་དང་གྲྭ་བ་རེ་
ཡོང་ནས་དགེ་དགོང་ཞག་རེ་བྱས་ཀྱང་། ༼ འདིར་ཚིག་འགའ་མི་གསལ དེ་བས་རང་རང་གིས་
སྔ་མོ་ནས་ཁ་འདོན་དགེ་སྦྱོར་རེ་བྱོས། ཆུང་ཆུང་ཚོ་ཡིན་ན་རང་རང་གི་ལོ་ལོན་ཚོ་ལ་འཆི་
ཁའི་འགྲམ་སྐྱོར་རེ་བྱོས། ཤི་བའི་དུས་སུ་འགྱོད་པ་བྱས་ནས་ངའི་དྲིན་ཅན་ཨ་མ་དང་ཨ་ཕ་
ལ་གོས་འཇམ་པོ་ཁ་གང་བསྐོན་རྒྱུ་མ་སོང་། ཟས་ཞིམ་པོ་ཁམ་གང་སྟེར་རྒྱུ་མ་སོང་ཞེས་
མིག་ཆུ་ཕུད་རུང་སྡུག་གྱོང་རེད། ཚེ་ཕྱི་མའི་ཡུལ་ནས་གང་དུ་སོང་སུས་ཤེས། མ་ཤི་གོང་དུ་
སྐྱོར་གཉོར་ཡག་པོ་རེ་བྱོས་དང་ཤི་རུང་འགྱོད་པ་མེད། ཁྱེད་ཚོ་སུ་ཡིན་ན་སྡིག་པ་མང་བོ་
མ་བྱེད། ཁ་འདོན་དགེ་སྦྱོར་རེ་བྱེད་ཨེ་ཐུབ། མ་མཐའ་ཡང་བསམ་པ་ཡག་པ་ཞིག་བཟུང་
དང་ཚེ་ཕྱི་མར་སོང་ན་ཡང་རང་ལ་ལམ་ཞིག་ཡོད་རྒྱུ་རེད། རང་ལ་དད་པའི་ཨ་ལུང་ཡོད་
ན་བླ་མ་དཀོན་མཆོག་ལ་འདྲེན་པའི་ལྕགས་ཀྱུ་ཡོད་པ་རེད། དེ་རིང་ནངས་ཁ་སྲིད་ཇུས་
ཡག་པོ་འདི་འུ་ཚོ་སུ་ཡིན་ན་ཐམས་ཅད་པོས་སྐྱིད་ཀྱི་ཉི་མ་ཞིག་རེད་བསམ་ཡོད་པས། ཁྱེད་
ཚོ་རང་གི་འགོ་འདྲེན་ཚོའི་ཁ་ལེན་ཚིག་བརྩི་བྱོས། དེ་ལྟར་བྱོས་དང་ཤིང་གིས་ཤིང་བཀྱགས་
ན་ལྷ་ཁང་དང་གསེར་ཁང་། མིས་མི་བརྩིས་ན་བླ་མ་དང་དཔོན་པོ་ཟེར་བས་ས་ཆ་ལ་བདེ་
སྐྱིད་ཡོང་རྒྱུ་རེད། དེ་ཚོ་ཐམས་ཅད་ཀྱི་སེམས་ལ་ཟུངས། ང་རང་ཡིན་ན་ཡང་ད་རེས་རིན་
པོ་ཆེ་ཚང་དང་ལྷན་གཅིག་ཏུ་འདིར་ཡོང་ནས་ཁྱེད་ཚོ་ཐམས་ཅད་དང་ཁ་ངོ་འཛོམས་པ་
ལ་སེམས་ཐག་པ་ནས་དགའ་སྤྲོ་ཆེན་པོ་ཡོད། ང་རང་ལ་མཚོན་ན་ཡང་བླ་བྲང་བཀྲ་ཤིས་
144



བཀའ་སློབ་ཟིན་བྲིས་ཕྱོགས་བསྒྲིགས།
འཁྱིལ་ན་སྐྱོང་བཀུར་གྱི་བྱ་བ་ཅུང་རེ་ཡོད་པས་ཡར་ཡོང་ཁོམ་ཆེན་པོ་མེད་པ་འདྲ་བ་ཞིག་
རེད་དེ། རིན་པོ་ཆེ་ད་ལོ་ཕྱིར་ཕེབས་ན་དགའ་སྤྲོའི་སྟབས་ཀྱིས་ཁོང་ལ་མཇལ་འདོད་དང་
ཐམས་ཅད་པོར་ཐུག་འདོད་ཀྱིས་ཡར་ཡོང་བ་ཡིན། ཕྱིན་ཆད་ཀྱང་དེ་དང་མཚུངས་པ་
རེད། རིན་པོ་ཆེ་ཁོང་ལ་རོགས་ར་མདའ་བྱེད་རྒྱུ་ཡོད་ན་ང་རང་གི་གསེང་ན་ཡོད་ཚོད་ཀྱིས་
བསྒྲུབ་རྒྱུ་རེད། ཁྱེད་ཚོ་ཡིན་ན་གཙོ་བོ་བླ་མ་འདིའི་སློབ་མ་རེད། ཁྱེད་ཚོའི་མེ་ཏོག་ཕོག་
པའི་ལྷ་སྐལ་རིན་པོ་ཆེ་འདི་རེད། ཁོང་གིས་ཅི་གསུང་ན་ཁ་ལེན་ཚིག་བརྩི་བྱས། ཁོང་གི་
གསུང་ལྟར་དུ་བརྩིས་དང་ཁོང་སྐུ་ཚེ་ཞབས་པད་བརྟན་ཞིང་ཁྱེད་ཚོའི་བསོད་ནམས་ཀྱི་
ཚོགས་རེད། ཕྱིན་ཆད་ཀྱང་བཀྲ་ཤིས་བདེ་སྐྱིད་འབྱུང་རྒྱུ་རེད། ཁྱེད་ཚོའི་ཤི་བོ་ཤི་མོ་ཚོ་
ཡིན་ན་སྔོན་ཆད་ཀྱང་ང་རང་གིས་དགེ་རྩ་གང་བྱས་ཐམས་ཅད་འབྲེལ་ཐོགས་ཀྱི་འགྲོ་བ་
ཐམས་ཅད། ཁྱད་པར་དུ་ང་ལ་སེམས་བསམ་པ་རྩེ་གཅིག་གིས་དད་པ་དང་དུངས་པ་ཆེ་
བའི་དགེ་རྩ་ཞེས་བསྔོས་དང་བསྔོ་བཞིན་པ་ཡིན། ད་དུང་ཡང་ཁྱེད་ཚོའི་ཤི་བོ་ཤི་མོ་ཚོ་ལ་ཕྱི་
མ་ན་ངན་སོང་མེད། བར་དོ་ན་འཇིགས་སྐྲག་མེད་པར་ཐར་བ་དང་ཐམས་ཅད་མཁྱེན་པའི་
གོ་འཕང་ཐོབ་པའི་སྨོན་ལམ་འདེབས། ཁྱེད་ཚོ་གསོན་པོ་ཚོ་ཡིན་ན་བླ་མ་ལ་འདང་བརྒྱབ་
ན། གྲྭ་ཚང་ལ་འདང་བརྒྱབ་ན་ཁྱེད་ཚོ་ཡར་རྒྱས་ཡར་དར་དུ་སོང་ནས། བདེ་སྐྱིད་ཕུན་
སུམ་ཚོགས་པ་ཞིག་བྱུང་ན་ང་རང་སྙིང་ཐག་པ་ནས་དགའ་བ་ཡིན། དེས་ན་ཁྱེད་ཚོ་རུ་སྡེ་
དམངས་ཚོགས་དང་ལས་བྱེད་འགོ་དཔོན་སུ་དང་སུ་ཡིན་ན་ཐམས་ཅད་པོས་ཚེ་འདིར་
རང་གི་བསམ་དོན་ཅི་ཡོད་འགྲུབ་ནས་ཚེ་རིང་ནད་མེད་ཟས་ནོར་གོང་འཕེལ་དུ་སོང་།
བཀྲ་ཤིས་ཕུན་སུམ་ཚོགས་པ་ཞིག་བྱུང་ཞིང་། བླ་མ་གྲྭ་ཚང་ལ་སྐུ་གཡོག་ཞབས་ཕྱི་དང་
མཆོད་ཡོན་སྦྱིན་བདག་ཞིག་བྱེད་ཐུབ་ནས། བསོད་ནམས་ཀྱི་ཚོགས་རྒྱ་ཆེན་པོ་རྫོགས་ཐུབ་
པའི་སྨོན་ལམ་འདེབས། མཇུག་མཐར་ཐམས་ཅད་པོ་ལ་ཚེ་རིང་ནད་མེད་བདེ་སྐྱིད་ཕུན་
སུམ་ཚོགས་པ་འབྱུང་བའི་རྟེན་འབྲེལ་ཞུ། དེ་རིང་རང་ཅག་ཚང་མ་འཛོམས་པ་ལ་ང་དགའ་ནི་
145



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡིན། ད་རིན་པོ་ཆེས་གསུང་བཤད་ཅུང་གནང་དུ་གསོལ། །ཞེས་གསུངས་སོ། ། །
༼ཟིན་བྲིས་སུ་འདེབས་པ་བོའི་གཏམ། དེ་ལ་འདིར་གུང་ཐང་རིན་པོ་ཆེ་ཁོང་དགུང་ལོ་རེ་གཅིག་པ་མེ་སྟག་
（ ༡༩༨༦ ༨ལོའི་དབྱར་ཨ་མཆོག་རིན་པོ་ཆེ་དང་རྣམ་གཉིས་ཡབ་སྲས་ཉི་ཟླ་ལྷནའཛོམས་བྱུང་ཞིང་། སྤྱིར་ན་ཆོས་
དབྱིངས་དག་པའི་ངོ་བོར་ཤེས་རབ་ལྷ་མཆོག་རྗེ་བཙུན་འཇམ་པའི་དབྱངས་དངོས་ཡིན་པ་ལ་ཐུན་མོང་སྣང་ཚོད་
དུ་བླ་མ་དང་སློབ་མའི་རྣམ་པར་བྱོན་ནས་ཞིང་འདིའི་གདུལ་བྱ་རྣམས་རེས་མོས་སུ་བསྐྱངས་ཤིང་། ད་ཐེངས་
ཀྱང་ཨ་མཆོག་རིན་པོ་ཆེ་ཁོང་ཉིད་རྒྱ་གར་འཕགས་པའི་ཡུལ་དུ་བཞུགས་པ་ལ་གུང་ཐང་རིན་པོ་ཆེ་ནས་ཁོང་རྣམ་
གཉིས་ཀྱི་ཚབ་ཏུ་བླ་མ་གྲྭ་ཚང་རུ་ལྷ་སྡེ་ཐམས་ཅད་ཀྱི་མགོན་སྐྱབས་དཔུང་གཉེན་དུ་བཞུགས་ཤིང་ཐུགས་བརྩེ་
བ་ཆེན་པོས་བྱམས་སྐྱོང་གནང་བཞིན་པ་སོགས་ཀྱི་གནས་ཚུལ་དང་ལུགས་གཉིས་ཀྱི་བསླབ་བྱ་ལྐོག་གྱུར་རྗེན་
པར་སྟོན་པའི་ཞལ་སློབ་ཡིད་བཞིན་གྱི་ནོར་བུ་ལྟ་བུ་མཛད་པ་ཀུན་ལས་གསུང་གི་མཛད་པ་མཆོག་འ དི་ཉིད་ལ་
བདག་གཉེར་དོ་དམ་དང་ཁྱ བ་སྤེལ་བྱེད་རྒྱུ་ནི་གཞན་ངོས་ནས་བཤད་ན། ཁོང་རྣམ་གཉིས་སུ་ཡིན་ཡང་བུ་སློབ་
ནམ་མཁའི་སྐར་ཚོགས་ཀྱི་གྲངས་ལྟ་བུ་དང་མཁས་པ་གནམ་གྱིས་ས་གབ་པ་ལྟ་བུ་མང་བོ་བཞུགས་པས། མུན་
ནག་ཁམས་ཀྱི་མི་ནག སྒ་ནག་འོག་གི་གདན་ནག དུག་གསུམ་གྱི་གོང་བུ་མིའི་ཐ་མ་ཁྱིའི་གོང་མ་ཙམ་པ་བདག་
ལྟ་བུ་ཞིག་གིས་འབྲི་ཁུལ་བྱས་པ་ནི་ངོ་གནོངས་དགོས་པ་ཞིག་རེད་བསམ་པ་བྱུང་སོང་། འོན་ཀྱང་། བདག་རང་
གི་ངོས་ནས་བསམ་ན། དུས་གསུམ་རྒྱལ་བ་ལས་ཀྱང་བདག་ལ་བཀའ་དྲིན་བླ་ལྷག་ཏུ་ཆེ་བའི་དྲིན་ཅན་རྩ་བའི་
བླ་མ་རིན་པོ་གང་གི་མཛད་པ་ཀུན་ལས་མཆོག་གསུང་གི་མཛད་པ་འདི་ཕྱིའི་ལེགས་ཚོགས་ཀུན་གྱི་སྒོ་གཅིག་པུར་
གྱུར་བ་འདི་ལྟ་བུ་ཕབ་འབྲི་ཉར་ཚགས་དང་ཁྱ བ་སྤེལ་བྱེད་རྒྱུའི་གོ་སྐབས་བྱུང་བ་ནི་ཨེ་མ་ཧོ་རྨད་བྱུང་སྐལ་བ་
རེ་བཟང་། འདི་འདྲའི་རྣམ་དཀར་གྱི་ལས་རེ་བསྒྲུབ་རྒྱུ་བྱུང་བ་ལ་བལྟ་རྒྱུ་ན་བདག་རང་ཡང་ལས་ངན་ནང་ནས་
ལས་ཅན་ཞིག་རེད་བསམ་ནས་སེམས་ལ་དགའ་སྤྲོ་ཆེན་པོ་བྱུང་སོང་ངོ༌། ། ༽
146



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །གྲོང་ཁྱེར་ཀྲུའུ་ཧེའུ་ནས་རྒྱའི་ཡུལ་གྱི་དད་ལྡན་དམངས་
ཚོགས་ལ་གནང་བའི་བཀའ་སློབ་
བཞུགས་སོ། །
དང་བོ། སྡོན་འགྲོའི་བཤད་པ།
དེ་རིང་འདིར་འདུས་ཀྱི་གྲོགས་པོ་རྣམ་པ། འུ་ཅག་ཚང་མ་སྔོན་སྨོན་ལེགས་པའི་ལས་
ཀྱི་འབྲས་བུས་གནས་འདིར་ལྷན་དུ་འཛོམས་ཤིང་། རྣམ་དཀར་ཆོས་ཀྱི་བྱ་བར་བགྲོ་གླེང་
བྱེད་རྒྱུ་བྱུང་བ་ལ། བདག་གི་སེམས་སུ་དགའ་བ་ཆེན་པོ་སྐྱེས་བྱུང༌། ཁྱེད་ཚོས་འདི་འདྲ་བའི་
སྣེ་ལེན་གཟབ་རྒྱས་གནང་བར་ངས་སྙིང་ཐག་པ་ནས་བཀའ་དྲིན་ཆེ་ཞུ། །
སྤྱིར་བོད་ཡུལ་གྱི་གྲྭ་བ་རྣམས་གནས་འདིར་ཡོང་བའི་གོ་སྐབས་ཉུང་ལ། ལྷག་པར་
དུ་ཉམས་ལེན་གྱི་གྲུབ་མཐའ་དང་ཆོས་ལུགས་སྐད་རིགས་སོགས་མི་གཅིག་པའི་དབང་
གིས་ཁྱེད་ཚོ་ལ་ཡ་མཚར་དང་གསང་བ་ལྐོག་གྱུར་ལྟ་བུའི་ཚོར་སྣང་ཞིག་སྟེར་སྲིད་ཀྱང་།
གང་ལྟར་ད་ཐེངས་ང་ཚོ་དངོས་སུ་མཇལ་བ་ལ། བདག་ནི་ཆེས་སྤྱིར་བཏང་གི་མི་ཞིག་
ཡིན་པས་ཆེས་སྤྱིར་བཏང་གི་ཁ་བརྡ་དང་ཡུན་རིང་དུ་ཁ་བྲལ་བའི་མཛའ་ཤེས་ཀྱི་གྲོགས་
པོ་འཕྲད་པ་ལྟ་བུའི་བརྩེ་སེམས་ལས་བྱ་བ་གཞན་བདག་ལ་ཅི་ཡང་མེད།
གཉིས་པ། ནང་ཆོས་ཀྱི་ངོ་བོའི་སྐོར།
ཆོས་ལུགས་ནི་འགྲོ་བ་མིའི་རིགས་ཀྱི་ཁྱད་ཆོས་ཆེན་པོ་ཞིག་སྟེ། དེང་སྐབས་ཀྱི་འཛམ་
གླིང་ལ་བལྟས་ན། འབྱོར་ཕྱུག་རྒྱས་པ་དང་མ་རྒྱས་པའི་ས་གནས་དང་མི་རིགས་རྒྱལ་ཁབ་
[17



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གང་ཡིན་རུང་། རང་རང་གི་ཆོས་ལུགས་ལག་ལེན་དང་དེ་ལ་དད་མོས་བྱེད་བཞིན་ཡོད་
མོད། འོན་ཀྱང་། ང་ཚོས་འགྲོ་བ་མིའི་རིགས་ལ་ལོ་རྒྱུས་ཡོད་པ་ནས་བཟུང་དེའི་བསམ་པའི་
དཔལ་ཡོན་ལ་ཞིབ་འཇུག་ཞིག་བྱེད་རྒྱུ་ན། ཕལ་ཆེར་ཆོས་ལུགས་མ་གཏོགས་རིག་གནས་
དང་གཞུང་ལུགས་གང་ཡིན་ཡང་དར་རྒུད་རྙིང་འཇིག་གི་ཆོས་ཉིད་དུ་གྱུར་སོང་། ནམ་
ཡང་ཉམས་མེད་འཕེལ་རྒྱས་དང་ཇི་ལྟར་ཞིབ་འཇུག་བྱས་ཀྱང་གཏིང་དང་མཐའ་འདི་
ཞེས་ཟད་དུ་མེད་ལ། གནས་ལུགས་ཡང་དག་པ་ནི་ཆོས་ལུགས་མ་གཏོགས་གཞན་མེད་པ་
རིགས་པས་བརྟག་ཅིང་དཔྱད་ན་རྟོགས་ཐུབ། མི་ལོ་སྟོང་ཕྲག་འགའི་རིང་འདིར་ཚན་རིག་
ནི་གནས་སྐབས་ཙམ་གྱི་ཆོས་ཉིད་ཡིན་པས་གནས་སྐབས་སུ་བདེན་བདེན་འདྲ་ཡང་མཐར་
སྙིང་བོ་མེད། གནའ་བོའི་མིའི་འགྲོ་ལུགས་འདུག་སྟངས་གྱོན་ཆས་གོམས་སྲོལ་ཤེས་
རིག་ཐམས་ཅད་རྙིང་འཇིག་གསར་བྱུང་གི་རྣམ་པ་ལས་ནམ་ཡང་མི་འགྱུར་བདེན་པར་
གནས་པ་ཞིག་གཏན་ནས་མ་བྱུང་། འོན་ཀྱང་། སངས་རྒྱས་བཅོམ་ལྡན་འདས་ཁོང་ནི་མི་ལོ་
གཉིས་སྟོང་སྔོན་དུ་འཁྲུངས་ཤིང་ཁོང་གི་བཀའ་སློབ་ཀྱི་ཚིག་འབྲུ་རེ་རེའི་བདེན་དོན་གྱི་
ཟེར་བརྒྱ་དེ་ལ་ང་ཚོས་ད་དུང་ཡང་སྤྱད་པས་རྫོགས་པ་མེད་ཅིང་། བསླུ་མེད་ཀྱི་གསུང་དེ་
ལ་བསྲེག་བཅད་བརྡར་གསུམ་ཅི་ལྟར་བྱས་ན་ཡང་། བདེན་གསུང་ཀུན་གསལ་སྒེག་མོའི་
མཐའ་བཞིན་ནོ། །ཞེས་གསུངས་པ་ལྟར། ཁོང་གི་མཁྱེན་རབ་ལས་བརྒལ་བ་ད་དུང་ཡང་
བྱུང་བ་མེད་དེ། རྡོ་རྗེ་གཅོད་པ་ལས། སྐར་མ་རབ་རིབ་མར་མེ་དང་། །སྒྱུ་མ་ཟིལ་བ་ཆུ་བུར་
དང་། །རྨི་ལམ་གློག་དང་སྤྲིན་ལྟ་བུར། །འདུས་བྱས་ཐམས་ཅད་དེ་ལྟར་བལྟ། །ཞེས་འདུས་
བྱས་ཀྱི་མཚན་ཉིད་འདི་གཅིག་པུས་ཀྱང་འཇིག་རྟེན་ཁམས་ཡོངས་ཀྱི་གནས་ལུགས་ཡང་
དག་པ་བསྟན་པ་རྟོགས་ཐུབ་པོ། །
ནང་བའི་ཆོས་ཀྱི་དམིགས་འབེན་ནི་འགྲོ་བ་མི་དང་བྱེད་ལས་ནི་མི་ལ་རང་ངོ་རང་གིས་
ཟིན་ཏུ་འཇུག་པ། བྱ་བ་བྱེད་པའི་ཡུལ་ནི་མིའི་སེམས་རྒྱུད་ཡིན། གང་ཟག་གང་ཡང་རུང་བ་
དེའི་སེམས་ཀྱི་རང་བཞིན་ལུས་ངག་གི་བྱ་སྤྱོད་ལས་རྟོགས་པ་ནི་ཕྱིའི་རྣམ་འགྱུར་ཙམ་ལས་
148



བཀའ་སློབ་ཟིན་བྲིས་ཕྱོགས་བསྒྲིགས།
སེམས་ཀྱི་ངོ་བོ་གཟུགས་དབྱིབས་དང་བྲལ་བས། སུས་ཀྱང་རྡོག་རྡོག་ལག་ཏུ་བཞག་དེ་སྟོན་
ཐབས་མེད་། འོན་ཀྱང་དེ་ལ་ནང་ཆོས་ལས་ཐབས་སྣ་ཚོགས་པའི་སྒོ་ནས་ངོས་ཟིན་དུ་འཇུག་
པར་བྱེད་ལ། སྤྱིར་ཆོས་ཞེས་པ་གང་ལ་གང་འཚམ་གྱིས་དོན་གྱི་བརྟག་པ་མཐའ་བཟུང་
མེད་པས་ཆོས་ལུགས་ཞེས་དང་། ཆོས་ནི་ལམ་དང་ལུགས་ནི་ཁྱད་པར་གྱི་དོན་ཡིན། ལམ་
གྱི་སྒྲུབ་པ་མཐར་ཐུག་ནས་རྒྱལ་བའི་ངོ་བོར་འཚང་རྒྱ་བའི་ཚེ་ན། དེ་དུས་ད་གཟོད་གྲུབ་
མཐའམ་ལུགས་ཞེས་པ་ངོ་བོ་དབྱེ་མེད་པ། དཔེར་ན། ཆུ་བོ་ཐམས་ཅད་རྒྱ་མཚོར་བབས་པ་
བཞིན་ནོ། །རྒྱ་མཚོའི་ནང་དུ་མ་ཐོན་བར་དུ་ཆུ་བོ་ཐམས་ཅད་བཞུར་ལམ་མི་གཅིག་ལ། རྒྱ་
མཚོ་ཆེན་པོའི་ནང་དུ་འདྲེས་པ་ན་སོ་སོའི་བཞུར་ལམ་འདི་ཞེས་མེད་པ་ལྟར་རོ། །ལུགས་ནི་
ཆུ་བཞུར་ལམ་ལྟ་བུ། ཆོས་ནི་དེའི་ནང་དུ་བཞུར་བའི་ཆུ་ལྟ་བུ། མཐར་ཐུག་ཡང་དག་པའི་
འབྲས་བུ་ཐོབ་པ་ན་ཆུ་བོ་ཐམས་ཅད་རྒྱ་མཚོ་ཆེན་པོ་ན་ངོ་བོ་དབྱེར་མེད་པ་དང་མཚུངས་
སོ། །
གསུམ་པ། བོད་བརྒྱུད་ནང་བསྟན།
བོད་བརྒྱུད་ནང་བསྟན་དང་རྒྱ་ནག་ཏུ་བརྒྱུད་པའི་ནང་བསྟན་གང་ཡིན་ཡང་ནང་
བསྟན་ཡིན་པ་གཅིག་པ་ལ། གྲུབ་མཐའ་མི་གཅིག་པས་རང་རང་སོ་སོའི་ཁྱད་ཆོས་རེ་ཡོད།
བོད་བརྒྱུད་ནང་བསྟན་གྱི་ཐུན་མོང་མ་ཡིན་པའི་ཁྱད་ཆོས་ནི་ཅུང་འཐུས་སྒོ་ཚང་བའི་སྒོ་
ནས་རྒྱལ་བའི་བཀའ་དང་བསྟན་བཅོས་ཀྱི་དགོངས་པ་ཡང་དག་པ། མདོར་ན། ཕྱི་ཉན་
ཐོས་ཀྱི་སྡོམ་ཁྲིམས། ནང་བྱང་ཆུབ་ཀྱི་སྤྱོད་པ། གསང་སྔགས་རྡོ་རྗེ་ཐེག་པ་ལ་སྒོམ་སྒྲུབ་
དང་ཉམས་ལེན་ཏེ། ཐེག་དམན་ཕལ་ཆེན་སྡེ་བའི་སྡོམ་ཁྲིམས། ཐེག་ཆེན་མདོའི་དགོངས་
པ་བྱམས་སྙིང་རྗེ་བྱང་ཆུབ་ཀྱི་སྤྱོད་པ། གསང་སྔགས་རྡོ་རྗེ་ཐེག་པའི་བསྐྱེད་རྫོགས་རིམ་
གཉིས་ཀྱི་རྣལ་འབྱོར་བཅས་གཅིག་ཏུ་འདྲེས་པའི་ལམ་མྱུར་བ་ཉིད་དུ་འཚང་རྒྱ་བའི་
ཐབས་དམ་པ་སྟེ། དེང་སང་གི་གོ་སླ་བའི་ཁ་སྐད་དུ་བྱས་ན། ལེགས་ཆ་རྣམས་ཕྱོགས་གཅིག་
149



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཏུ་བསྡུས་ནས། ནུས་པ་མཉམ་འདོན་བྱེད་པའོ། །
ཉམས་ལེན་བྱེད་ཚུལ་ལ་ཡང་ལུས་ཀྱི་འདུག་སྟངས། ངག་གི་བཟླས་བརྗོད། ཡིད་ཀྱི་
དམིགས་པ་གསུམ་པོ་ཕན་ཚུན་དམ་དུ་འབྲེལ་དགོས་པ་རྩ་བར་གསུངས་ཀྱང་། འདི་ནི་གྲྭ་བ་
ཆེད་གཉེར་གྱིས་ཉམས་སུ་ལེན་པ་ལ་དམིགས་པའི་བྱ་བ་ཡིན། སྤྱིར་ནང་བསྟན་གྱི་གཞུང་
ལུགས་རྒྱ་མཚོ་བཞིན་མཐའ་དང་བྲལ་བ་ཡིན་ལ། བོད་བརྒྱུད་ནང་བསྟན་གྱི་མདོ་ཕྱོགས་
ཁོ་ན་ལས་ངེས་པར་སྦྱང་དགོས་པའི་གཞུང་ལ་ཡང་ཕལ་ཆེར་ལོ་བཅོ་ལྔ་ཙམ་དགོས། པོ་
ཏི་ལ་ལར་བཤད་ལུང་ཐེངས་གཅིག་ལ་ཡང་ལོ་ཁ་ཤས་དགོས་པས། མི་ཚེ་གང་བོར་ཆོས་ལ་
ཐོས་བསམ་སྒོམ་གསུམ་གྱི་བྱ་བ་ཁོ་ན་མཛད་དགོས་ཤིང་། དེ་ལྟ་བུའི་ཆེད་སྦྱོང་བ་མེད་ན་
རྒྱལ་བའི་བསྟན་པ་འདི་དཔྱད་གསུམ་དག་པའི་ལམ་ནས་དར་སྤེལ་དུ་གཏོང་མི་ཐུབ་ལ།
ཡང་དག་པའི་གནས་ལུགས་ཀྱི་རྩ་བ་སེམས་ཅན་གྱི་བདེ་འགྲོའི་ལམ་ཆད་ཅིང་། གཏན་གྱི་
བདེ་བ་མི་རྙེད་དོ། །འོན་ཀྱང་། མི་མང་ཆེ་བ་ལ་མཚོན་ན་དེ་ལྟར་ཆེད་དུ་སྦྱོང་བའི་གོ་སྐབས་
མེད་ལ་དེ་འདྲ་བྱེད་མ་ཐུབ་ཀྱང་ཆོག ཉམས་ལེན་གྱི་གདམས་པ་ཤིན་ཏུ་འཁྱེར་བདེ་བ་
ཡང་མང་བོ་ཡོད། རང་རང་ཚོའི་བློ་ཁ་དང་འཚམ་པའི་གདམས་པ་རེ་བདམས་ཏེ་སེམས་རྩེ་
གཅིག་གིས་དད་པ་དག་སྣང་བྱས་ནས་ཉམས་སུ་བླངས་ན་དེས་མ་ཆོག་པ་མེད། ཆོས་པ་ཡང་
དག་ཡིན་མིན་གཞུང་ལུགས་པོ་ཏི་མང་བོ་བཀླགས་པའི་གནད་ལ་རག་ལས་པ་མིན། གཙོ་བོ་
སངས་རྒྱས་ཀྱི་བཀའ་བཞིན་རང་གི་སེམས་རྒྱུད་ལ་སྦྱར་ནས་ཆོས་ལག་ལེན་བྱས་པའི་
མང་ཉུང་ལ་ཐུག་ཡོད། སངས་རྒྱས་ཀྱིས་གསུངས་པའི་བླ་ན་མེད་པའི་བྱམས་པ་དང་སྙིང་
རྗེ་ཆེན་པོས་རང་གཞན་སེམས་ཅན་ཐམས་ཅད་ཀྱི་སེམས་རྒྱུད་བསྐུལ་ཞིང་། རང་ཤུགས་
ཀྱིས་ཉེས་སྐྱོན་གྱི་དྲི་མ་དག་དོར་ཞིང་སེམས་ཀྱི་རང་བཞིན་ནི་དགེ་བ་རྣམ་དཀར་གྱི་ངོ་བོ་
རུ་བསྒྱུར། ཤེས་རྒྱུད་ཡང་དག་ཏུ་འཆོས་ཤིང་འགྲོ་ཕན་གྱི་ཕུགས་བསམ་དང་ལྡན་པར་གྱུར་
ན། དེ་འདྲའི་བསམ་པའི་དཔལ་ཡོན་ནི་འཛམ་གླིང་ཞི་བདེ་ཡར་ཐོན་ལ་ཡང་དོན་སྙིང་
གལ་ཆེན་ལྡན་པས་ཀུན་གྱིས་གཅེས་སྲུང་དང་གུས་བཀུར་ཐོབ་པ་རེད།
150



བཀའ་སློབ་ཟིན་བྲིས་ཕྱོགས་བསྒྲིགས།
བཞི་བ། ནང་ཆོས་ཀྱི་བསྟན་བྱ་གཙོ་བོ།
སྤྱིར་སངས་རྒྱས་ཀྱི་བསྟན་པའི་དོན་སྙིང་ཅི་ཡིན་ཞེ་ན། སྟོན་པ་ཉིད་ཀྱིས། སྡིག་པ་ཅི་
ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་རྒྱུད་ནི་ཡོངས་སུ་འདུལ། །འདི་
ནི་སངས་རྒྱས་བསྟན་པ་ཡིན། །ཞེས་འདིར་སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་
ཚོགས་པར་སྤྱད་ཅེས་པས་བྱམས་སྙིང་རྗེ་བྱང་ཆུབ་ཀྱི་སེམས་བསྟན་པ་དང་། རང་གི་རྒྱུད་
ནི་ཡོངས་སུ་འདུལ་ཞེས་པས་སྟོང་ཉིད་རྟོགས་པའི་ཤེས་རབ་བསྟན་ཅིང་། བྱང་ཆུབ་ཀྱི་
སེམས་དང་སྟོང་ཉིད་རྟོགས་པའི་ཤེས་རབ་གཉིས་ནི་སངས་རྒྱས་ཀྱི་བསྟན་པའི་གྲུབ་ཆ་
གཙོ་བོ་ཆོས་དཀོན་མཆོག་གི་རྩ་བ་ཡིན། སྤྱིར་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་
པ་ཐམས་ཅད་ཕར་དེད་ན་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་ཤེས་རབ་གཉིས་
ཀྱི་ནང་དུ་འདུས་སོ། །
གོང་གི་ཚིགས་བཅད་འདི་ཡང་བསྐྱར་གོ་སླ་བར་བརྗོད་ན། ལས་དགེ་བ་རྣམ་དཀར་
གྱི་བྱ་བ་ཁོ་ན་ལས་མི་དགེ་བ་སྐད་ཅིག་ཙམ་ཡང་མ་བྱེད་ཅེས་པའོ། །འདིར་བལྟས་ན་ཡང་
ནང་ཆོས་ནི་དངོས་གནས་མིང་དོན་མཚུངས་པའི་བསམ་པའི་དཔལ་ཡོན་གྱི་ལས་ཆེས་
ཡག་པོ་ཞིག་ཡིན་པ་གསལ་བོ་རྟོགས་ཐུབ། ནང་ཆོས་ཀྱི་གཞུང་ལུགས་པོ་ཏི་བརྒྱ་ཕྲག་མང་
བོ་ཡོད་པ་ཐམས་ཅད་མདོར་བསྡུས་ན་སེམས་འཆོས་པར་བྱེད་པའི་ཐབས་ཚུལ་ཁོ་ན་སྟོན་
པ་སྟེ། སེམས་འཆོས་ཞེས་པ་ནི་རང་རྒྱུད་ཀྱི་ལས་མི་དགེ་བའི་ཕྱོགས་སྡོམ་ཞིང་ཡང་དག་
པའི་ལྟ་བ་སེམས་རྒྱུད་ལ་སྐྱེད་པར་བྱེད་པའོ། །སྒོམ་སྒྲུབ་ཉམས་ལེན་ཅི་བྱས་ཐམས་ཅད་ཀྱི་
གྲུབ་འབྲས་བཟང་ངན་སེམས་རྒྱུད་འཆོས་པའི་ཚད་ལ་འཇོག་དགོས། ཆོས་ཐམས་ཅད་
སེམས་ནས་འཕྲོ་ཞིང་སེམས་སུ་འདུ་ལ་བདེ་སྡུག་ཐམས་ཅད་མྱོང་བ་པོ་སེམས་ཁོ་ན་སྟེ། ཆེས་
འགལ་བ་ཆེ་བའི་དངོས་པོ་ཡང་སེམས་རེད། ཆེས་རྒྱ་ཆེ་བའི་དངོས་པོ་ཡང་སེམས་རེད།
ཆེས་འོད་གསལ་བ་དེ་ཡང་སེམས་རེད། ཆེས་མུན་ནག་ཏུ་གྱུར་བ་ཡང་སེམས་རེད། སྒེར་ནི་
སེམས་དང་སྤྱི་ཡང་སེམས། བཟང་ནི་སེམས་དང་ངན་ཡང་སེམས། སྐད་དང་ཡི་གེ་རྩོམ་རིག་
151



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སོགས་ཐམས་ཅད་སེམས་ཀྱི་ཚོར་སྣང་དང་རྣམ་པ་མཚོན་བྱེད་ཙམ་རེད། དེས་ན་སེམས་
ཞེས་པ་ཅི་ཞིག་ལ་ཟེར་ཞུ་ན།
༡ སེམས་ཀྱི་ངོ་བོ། སེམས་ཞེས་པ་རང་ངོས་ནས་ཡོད་དམ་མེད། མཐར་ཐུག་གི་སེམས་
ཀྱི་ངོ་བོ་དང་རང་བཞིན་ཅི། ང་ཚོས་ཇི་ལྟར་སེམས་ཀྱི་སྟེང་གི་འོད་གསལ་བ་ལེགས་པའི་ཆ་
ཕྱིར་འདོན་པ་དང་མུན་ནག་ཉེས་སྐྱོན་གྱི་ཆ་འདོར་དགོས་ཤེ་ན། ནང་ཆོས་སུ་གནད་དོན་
འདི་གཏན་འབེབས་དང་གསལ་བཤད། སྡུག་བསྔལ་ལས་གྲོལ་བའི་ཐབས་བཅས་བསྟན་
ཡོད་དེ། སེམས་ཅན་ཐམས་ཅད་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དྲི་
མ་དེ་བསལ་སངས་རྒྱས་ཉིད། །ཅེས་སེམས་ཅན་ཐམས་ཅད་ཀྱི་སེམས་ཀྱི་རང་བཞིན་ན་འོད་
གསལ་བའི་ཆ་ཞིག་ཡོད་པ་དེ་ལ་སངས་རྒྱས་ཀྱི་ས་བོན་ཞེས་པ་དང་། དེ་དེང་སྐབས་ཀྱི་ཐ་
སྙད་གསར་བ་ལྟར་དུ་བསྒྱུར་ན་ finft f༣ » is J) རིན་ཐང་རང་རྟོགས་ཀྱི་ནུས་ཤུགས་ཞེས་
བརྗོད་ཆོག དེ་འདྲའི་གདོད་མའི་འོད་གསལ་བའི་སེམས་ཀྱི་ཆ་དེ་ནི་ཚོད་བཟུང་མེད་པའི་
འདོད་ཆགས་ （༣）དང་། འདོར་དཀའ་བའི་ཞེ་སྡང་། （ 61) མ་རིག་རྨོངས་པའི་གཏི་མུག
（3) གསུམ་གྱིས་བསྒྲིབས་ཤིང་མི་གསལ་བར་གྱུར་བས། སྡུག་བསྔལ་སྣ་ཚོགས་པ་དག་བྱུང་
བ་ཡིན། སྡུག་བསྔལ་དེ་དག་གི་རྩ་བ་བཅད་ནས་སེམས་སྐྱེ་འཇིག་མི་མངའ་གཏན་གྱི་བདེ་
བ་ཞིག་འདོད་ན། ངེས་པར་དུ་ནང་ཆོས་ལ་ཐོས་བསམ་དང་ཉམས་ལེན་ཇི་བཞིན་བྱེད་
དགོས་སོ། །
༢ ཀུན་སློང་བཤད་པ། ལས་ཅི་བྱས་ཐམས་ཅད་གཙོ་བོ་ནང་སེམས་ཀྱི་ཀུན་སློང་ལ་
རག་ལས་ཡོད་དེ། ཁྱེད་ཚོས་རྒྱུན་པར་དུ་གླེང་བའི་རང་རྟོགས་རང་མོས་ཀྱིས་ལས་དགེ་བ་
བྱེད་དགོས། མི་དགེ་བ་བྱེད་མི་ཉན་ （f| t f1 ]E: Fe #i t, 5.it 25, 1) ཞེས་པའི་ཚིག་འདི་
ཐུན་མོང་གི་ཆ་ནས་སྤྱིར་བཏང་གི་སློབ་གསོ་དང་ཁྱད་མེད་པ་ཞིག་དང་འདྲ་སྟེ། དཔེར་ན།
མི་ཞིག་ལ་མཚོན་ན་ཆུང་དུས་བྱིས་པའི་སློབ་གྲྭ་ནས་བཟུང་སློབ་གྲྭའི་རིམ་པ་དང་། ཐ་ན་
སྲང་ལམ་དང་ལས་ཁུངས་སོགས་སུ་ཡང་བྱ་བ་བཟང་བོ་བྱོས། ངན་པ་བྱེད་མི་ཉན་ཞེས་མི་
; Tita FF
}，
1s
༡、
+
152



བཀའ་སློབ་ཟིན་བྲིས་ཕྱོགས་བསྒྲིགས།
ཆོས་སློབ་གསོ་གཏོང་གི་ཡོད་པ་དང་། རྒྱལ་ཁབ་དང་སྲིད་གཞུང་གིས་རྩ་ཁྲིམས་ཀྱི་རྣམ་
པས་དྲག་པོ་བྱས་ནས་བྱ་བ་ངན་པ་བྱེད་པ་ལ་ཁྲིམས་གཅོད། འོན་ཀྱང་རང་རྟོགས་རང་
མོས་ （ ff; f 1st ) ཞེས་པ་འདི་ལ་གོ་རྒྱུ་ཆེན་པོ་ཡོད་དེ། དེ་ནི་ནང་སེམས་ཀྱི་རང་བཞིན་ནམ་
ཀུན་སློང་གི་ཁོངས་སུ་གཏོགས་པས་འདི་འདྲ་ཞེས་གཞན་ལ་སྟོན་ཐབས་དང་ཤེས་སུ་འཇུག་
ཐབས་མེད་ལ། རྒྱལ་ཁྲིམས་ལ་ཡང་བྱེད་ཐབས་བྲལ། རང་རྟོགས་རང་མོས་ （ free f1 ] ) ཞེས་
པ་ནི་གཞན་ཕན་བྱང་ཆུབ་ཀྱི་སེམས་སྟེ་སངས་རྒྱས་ཀྱི་རང་གཤིས་ཤིག་ཡིན་པས། དེ་མངོན་
དུ་འགྱུར་བར་བྱེད་པ་ལ་ནང་ཆོས་མ་གཏོགས་གཞན་གང་གིས་ཀྱང་མི་ཐུབ། དེ་འདྲའི་
རྣམ་དཀར་ལེགས་པའི་ཆ་དེ་ལ་རྒྱ་ཡིག་ཏུམེན་ （103) ཞེས་པའི་ཡི་གེ་འདིས་མཚོན་ཞིང་། དེ་
ནི་བསམ་པའི་དཔལ་ཡོན་ཞེས་པའི་སྐབས་ཀྱི་དཔལ་ཡོན་གྱི་དོན་དང་། སྤྱིར་རྒྱ་ཡིག་ནི་སྒྱུ་
རྩལ་རི་མོས་དོན་སྟོན་ཞིང་། གཟུགས་ཀྱི་ཆ་ན་མཚོན་དོན་རེ་ཡོད། མེན་ （0) ཞེས་པའི་ཡི་གེ་
འདི་ནི་ཉི་མ་མཚོན་བྱེད་ཀྱི་གཟུགས་རིས་དང་ཟླ་བ་མཚོན་བྱེད་ཀྱི་གཟུགས་རིས་གཉིས་
ཀྱིས་གྲུབ་པས་འཇིག་རྟེན་ན་ཉི་ཟླ་ལས་ལྷག་པའི་འོད་གསལ་བ་དང་རྒྱ་ཆེ་བ་མེད་པས་
དཔེ་དོན་གཏིང་ཟབ་མོ་དང་ལྡན་ནོ། །འདི་ནི་རྒྱའི་སྤོར་ཐང་ ( $$$ ） ཞེས་པའི་ཡི་གེ་འདི་
རི་མོ་ལ་བསྒྱུར་ན། དགའ་འཁྱིལ་ ( A RE:/8) དང༌། སྐུ་གཟུགས་སུ་བྲིས་ན་རྡོ་རྗེ་མི་འགྱུར་བའི་
སྐུ་ཉིད་དོ། །གཞན་ཁྱེད་ཚོས་དུས་རྒྱུན་དུ་བཤད་པའི་མི་ལ་རང་རྟོགས་རིག་པ་ཡོད་པས་
མཆོག་ （ 5. ; {j f1tin._ ijj) ཅེས་པའི་ཚིག་འདི་ཡང་དེའི་དོན་ཡིན་པས་རང་སྐྱོན་ཙམ་ངོས་
ཟིན་པ་དང་འགྲོ་ཤེས་འདུག་ཤེས་བྱེད་པ་ཙམ་ལ་གོ་བ་བླང་ན་ཧ་ཅང་གི་གུ་དོག་པའམ་གོ་
བ་ལོག་པར་སོང་འདུག་ཅེས་བཤད་ཀྱང་ཆོག རང་རྟོགས་རིག་པ་ （ fixi1201)ནི་རང་སྟེང་
ནས་བྱུང་བའི་སེམས་རྒྱུད་ཀྱི་རྣམ་དཀར་དགེ་བའི་ངོ་བོའམ་གསལ་བའི་ཆ་དང༌། རང་ནི་
ཆེས་ཐོག་མའི་འབྱུང་རྩ་སྟེ། གཞན་གྱི་དྲན་གསོ་དང་སྐུལ་ལྕགས། བྱས་ལན་སོགས་མེད་པ།
ཐ་ན་གཞན་གྱི་ངོ་སོ་ཡང་མེད་པར། ཁྱོད་རང་གི་རྟོགས་པ་ལས་ཐོན་པའི་བཅོས་མ་མ་ཡིན་
པའི་བྱམས་པ་དང་སྙིང་རྗེ་ཆེན་པོ། རང་ཤུགས་ཀྱི་དགེ་བའི་འདུ་ཤེས་ཤིག་གི་དབང་གིས་
153



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྡིག་སྤོང་དགེ་སྒྲུབ་དང་སེམས་ཅན་གཞན་གྱི་དོན་དུ་རང་གི་སྲོག་ཀྱང་འདོར་བ་ལ་ཐེ་ཚོམ་
མེད་པའི་གཞན་ཕན་བྱང་ཆུབ་ཀྱི་སེམས་རླབས་པོ་ཆེ་དང་། བླ་ན་མེད་པའི་སྟོང་ཉིད་རྟོགས་
པའི་ཤེས་རབ་ཡིན། འདི་ནི་མིའི་འགྲོ་བའི་ལུས་རྟེན་ཁོ་ན་ལ་ལྡན་པའི་རིན་པོ་ཆེ་ཡིན་པས།
དལ་བའི་རྟེན་འདི་ཡིད་བཞིན་ནོར་ལས་ལྷག །ཅེས་གསུངས་པ་རེད། དེང་སང་ཡང་སྤྱི་
ཚོགས་ཐོག་ཏུ་རང་གི་རྙེད་བཀུར་སྙན་གྲགས་དང་སྒེར་སེམས་མེད་པར་གཞན་དོན་དུ་
རང་སྲོག་བློས་གཏོང་བ་མང་བོ་བྱུང་བ་དེ་ཚོ་ནི་གོང་དུ་བཤད་པའི་རིགས་ཏེ། དེ་དག་ནི་
ནང་ཆོས་ལ་དད་པ་ཅན་ཁོ་ན་ཡིན་པའི་ངེས་པ་མེད་ཀྱང་། བྱང་ཆུབ་སེམས་དཔའ་གང་
རུང་གི་སྤྲུལ་བ་ཤ་སྟག་ཡིན་རྒྱུ་རེད། །
༣ དམིགས་ཡུལ། ནང་ཆོས་ཀྱི་དམིགས་ཡུལ་ནི་སེམས་ཅན་ལ་རང་རྒྱུད་ཀྱི་གསལ་རིག་
གི་སེམས་ （ thrt)དང་གཞན་ཕན་རང་མོས་ཀྱི་སེམས་ ( [1]g）བསྐྱེད་ཅིང་མངོན་དུ་འགྱུར་
བར་བྱེད་པ་དང་། དེ་ཅི་ཐུབ་ཀྱིས་ལག་ལེན་དང་ཉམས་སུ་བསྟར་བའོ། །འདིར་ཅོའོ་（ ）
ཞེས་པ་སངས་པ་དང་བོའུ་ （ }}） ཞེས་པ་རྒྱས་པའམ་མཁྱེན་པའི་དོན་དང་། མཁྱེན་པ་ལ་
རིམ་པ་སྣ་ཚོགས་ཡོད་པ་ལས་སངས་རྒྱས་ཀྱི་མཁྱེན་པ་ནི་ཆེས་མཐར་ཐུག་པའམ་བླ་ན་མེད་
པའོ། །ཤེས་པ་ལས་ནི་རྟོགས་པ་འབྱུང་བ་དང་། དེ་ལས་གཞན་ཕན་གྱི་སེམས་འབྱུང་བར་
འགྱུར། སངས་པ་ཅོའི་ ( ）ཞེས་པ་ནི་རྒྱས་པའམ་མཁྱེན་ཞེས་པའི་རྒྱ་ཡིག་འདིའི་གཟུགས་
ཀྱི་གྲུབ་ཆ་སེམས་མཚོན་བྱེད་ཡིན་པས་སེམས་ཀྱི་མྱོང་བའམ་ལག་ལེན་ཞེས་པ་ལ་བཤད་པ་
ཡིན། དེ་ལྟ་བུའི་རྟོགས་པ་རྒྱུད་ལ་སྐྱེ་དགོས་ན། ངེས་པར་དུ་ངེས་འབྱུང་བྱང་ཆུབ་ཀྱི་སེམས།
ཡང་དག་པའི་ལྟ་བ་གསུམ་དགོས་ཤིང༌། དེ་ནི་ནང་བའི་ཆོས་ཀྱི་རྩ་བ་ཡིན་ཞེས་རྒྱལ་བ་
གཉིས་པ་ཙོང་ཁ་བ་ཆེན་པོས་གསུངས་སོ། །འདིར་ངེས་འབྱུང་ཞེས་པ་ནི་འཇིག་རྟེན་ལ་བློ་
ལོག་ནས་རྒྱབ་ཀྱིས་ཕྱོགས་པ་དང་། ཅིའི་ཕྱིར་འཇིག་རྟེན་ལ་རྒྱབ་ཀྱིས་ཕྱོགས་དགོས་ཤེ་ན།
རང་ཅག་རྣམས་གནས་པའི་ཁམས་གསུམ་འཁོར་བ་ནི་སྡུག་བསྔལ་བ་ཡིན་ཀྱང་རང་རེ་
རྣམས་དེར་ཡུན་རིང་དུ་གནས་ཤིང་གོམས་པས་སྡུག་བསྔལ་དུ་མི་ཚོར། གནས་སྐབས་ཙམ་
154



བཀའ་སློབ་ཟིན་བྲིས་ཕྱོགས་བསྒྲིགས།
གྱི་བདེ་བ་ལ་ཆགས་ཤིང་མི་རྟག་པ་ལ་རྟག་པར་འཛིན། རང་འཁོར་བ་དང་བྲལ་ནས་
ཕྱིར་འཁོར་བ་ལ་བལྟས་ན་ད་གཟོད་འཁོར་བའི་རང་བཞིན་སྡུག་བསྔལ་གྱིས་མནར་བཞིན་
པ་ལ་མི་བཟོད་པའི་བྱམས་སྙིང་རྗེ་དང་བྱང་ཆུབ་ཀྱི་སེམས་སྐྱེ་བར་འགྱུར་རོ། །བྱང་ཆུབ་
སེམས་ནི་དགའ་མོས་ཀྱིས་གཞན་དོན་སྒྲུབ་པའི་སེམས་ཏེ། སེམས་ཅན་ཐམས་ཅད་འཁོར་
བ་ལས་མ་གྲོལ་བར་རང་ཉིད་འཁོར་བ་ལས་མི་གྲོལ། འདི་ནི་མར་ཁེ་སི་རིང་ལུགས་ཀྱིས་
བཤད་པའི་འབྱོར་མེད་གྲལ་རིམ་གྱིས་འགྲོ་བ་མིའི་རིགས་ཡོངས་བཅིང་གྲོལ་བཏང་རྗེས་
ད་གཟོད་རང་ཉིད་བཅས་བ་ལས་འགྲོལ་ཞེས་པའི་ལྟ་བ་དང་ཡོངས་སུ་མཐུན་ནོ། །དེ་ལྟ་
བུའི་བྱང་ཆུབ་ཀྱི་སེམས་ནི་ཐེག་པ་ཆེན་པོའི་ཆོས་ཀྱི་རྩ་བ་ཡིན། སེམས་ཅན་ཐམས་ཅད་ཕ་
རོལ་ཏུ་སྒྲོལ་བའི་ཕྱིར་ཏུ་རང་ཉིད་སངས་རྒྱས་སུ་སེམས་བསྐྱེད་པ་དང༌། བྱམས་སྙིང་རྗེ་
བྱང་ཆུབ་ཀྱི་སེམས་རྒྱུད་ལ་ལྡན་ན་ད་གཟོད་ཡང་དག་པར་སེམས་ཅན་ཐམས་ཅད་ཀྱི་དོན་
སྒྲུབ་པ་དང་སེམས་ཅན་ཐམས་ཅད་སྐྱོབ་པར་བྱེད་དོ། །འཕགས་པ་བྱང་ཆུབ་སེམས་དཔའ་
སའི་སྙིང་བོས། སེམས་ཅན་ཡོངས་སུ་མ་བསྒྲལ་བར། །བྱང་ཆུབ་སེམས་ནི་མི་རྫོགས་ཤིང་། །
དམྱལ་བ་མ་སྟོང་དེ་སྲིད་དུ། །འཚང་རྒྱ་བ་ནི་མི་བྱའོ། །ཞེས་དམྱལ་བའི་གནས་སུ་སེམས་ཅན་
གཅིག་ཡོད་ཀྱང་བདག་འཚང་མི་རྒྱའོ། །ཞེས་དང་། རྗེའི་ཙོང་ཁ་བ་ཆེན་པོས། སེམས་བསྐྱེད་
ཐེག་མཆོག་ལམ་གྱི་གཞུང་ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཚོགས་
གཉིས་ཀུན་ལ་གསེར་འགྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་བསོད་ནམས་
གཏེར། །ཞེས་ཐེག་ཆེན་སེམས་བསྐྱེད་ནི། ཐེག་པ་མཆོག་གི་ལམ་གྱི་གཞུང་ཤིང་ལྟ་བུ་ཕྱིན་
དྲུག་སོགས་རླབས་ཆེན་སྤྱོད་པ་རྣམས་སྐྱེ་བ་དང་གནས་པ་དང་འཕེལ་བའི་གཞི་དང་རྟེན་
ཡིན་ལ། བསོད་ནམས་དང་ཡེ་ཤེས་ཀྱི་ཚོགས་གཉིས་ཀུན་རྫོགས་པར་བྱེད་ཅིང་། ལྕགས་
ཁམས་གསེར་དུ་སྒྱུར་བར་བྱེད་པའི་གསེར་འགྱུར་གྱི་རྩི་ལྟ་བུ་དང་། རབ་འབྱམས་དགེ་
ཚོགས་མང་བོ་སྡུད་པའི་བསོད་ནམས་ཀྱི་གཏེར་ཆེན་པོ་ཞེས་པའོ། །
ཡང་དག་པའི་ལྟ་བ་ནི་མྱ་ངན་ལས་འདས་པ་ཞི་བའི་སེམས་ཏེ། བླ་ན་མེད་པ་སྟོང་བ་
155



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཉིད་རྟོགས་པའི་ཤེས་རབ་ཡིན་ལ། དེ་ནི་ནང་ཆོས་ཀྱི་མཐར་ཐུག་གི་འབྲས་བུ་སྟེ། འཇིག་
རྟེན་ལས་འདས་པའི་རྟོགས་པ་དང་བྱང་ཆུབ་ཀྱི་སེམས་ཡང་དག་པར་རྫོགས་པ་ལས་བྱུང་
བའི་འབྲས་བུ་བླ་ན་མེད་པ། རྒྱལ་སྲས་སྙིང་སྟོབས་དང་ལྡན་པ་རྣམས་ཀྱི་དམིགས་བྱ་མཐར་
ཐུག་པའོ། །
རང་རྟོགས་རང་མོས་ཀྱིས་ལས་དགེ་བ་ལ་འཇུག་པ་ནི་རང་གི་ངོས་ནས་རྒྱལ་བའི་
བསྟན་པ་སྤེལ་བའི་ལས་རླབས་པོ་ཆེ་ཡིན་པ་དང་། རང་རྟོགས་རང་མོས་ཀྱིས་དཀོན་མཆོག་
གསུམ་ལ་སྐྱབས་སུ་འགྲོ་བ་ནི་ཆེས་མཆོག་དང་རྣམ་དཀར་དགེ་བའི་བྱ་བ་རླབས་པོ་ཆེ་རེད།།
ལྔ་བ། སྐྱབས་འགྲོའི་ངོ་བོ་བཤད་པ།
འདིར་བོད་བརྒྱུད་ནང་བསྟན་གྱི་སྐྱབས་འགྲོ་ལ། བླ་མ་ལ་སྐྱབས་སུ་མཆི། སངས་རྒྱས་
ལ་སྐྱབས་སུ་མཆི། ཆོས་ལ་སྐྱབས་སུ་མཆི། དགེ་འདུན་ལ་སྐྱབས་སུ་མཆི་ཞེས་སྐྱབས་གསུམ་
ལས་ལྷག་པ་བླ་མ་ལ་སྐྱབས་སུ་མཆི་ཞེས་པ་ནི་གསང་སྔགས་ཀྱི་ཐུན་མོང་མ་ཡིན་པའི་ཁྱད་
ཆོས་ཡིན། གསང་སྔགས་འདི་ལ་བརྒྱུད་པའི་རིམ་པ་ཧ་ཅང་གཙོ་ཆེ། གསང་སྔགས་ཀྱི་འཇུག་
སྒོ་དབང་ཡིན་པས་བླ་མའི་མདུན་ནས་དབང་མ་ཐོབ་པར་གསང་སྔགས་ཉམས་ལེན་བྱེད་
མི་ཆོག་ལ་ཉམས་ལེན་བྱེད་ཚུལ་ཀྱང་མི་ཤེས། སྔགས་ལ་འཇུག་ན་གཙོ་བོ་སྙན་ནས་སྙན་དུ་
བརྒྱུད་པའི་མན་ངག་ལ་བརྟེན་དགོས་པ་མ་གཏོགས་བསྟན་བཅོས་དང་གསུང་རབ་ཁོ་ན་
ལ་བརྟེན་པས་མི་འགྲུབ།
ནང་བ་བ་ཞིག་ཡིན་ན་སྐྱབས་འགྲོའི་གནས་ལུགས་གོ་དོན་ཙམ་རྟོགས་པ་ཧ་ཅང་གལ་
ཆེ། སངས་རྒྱས་ལ་སྐྱབས་སུ་མཆི་ཞེས་སངས་རྒྱས་གང་དུ་ཡོད་ཅེ་ན། སངས་རྒྱས་ཆོས་ཀྱི་
ནང་དུ་ཡོད། ཆོས་ཚུལ་བཞིན་ཉམས་སུ་བླངས་ཤིང་ཆོས་ལ་སྐྱབས་སུ་སོང་ན། སངས་རྒྱས་
ལ་ཡང་སྐྱབས་སུ་སོང་བ་ཡིན། འོ་ན་ཆོས་གང་དུ་ཡོད་ཅེ་ན། བྱང་སེམས་རྒྱལ་སྲས་རྣམས་ཀྱི་
ཤེས་རྒྱུད་དང་རྟོགས་པའི་ཁྲོད་དུ་ཡོད། སྤྱིར་གཞུང་ནས་བཤད་པའི་དགེ་འདུན་ཟེར་བ་ནི་
156



བཀའ་སློབ་ཟིན་བྲིས་ཕྱོགས་བསྒྲིགས་
རབ་བྱུང་ཕལ་བ་ཙམ་མིན་པར་ས་ལམ་གྱི་རྟོགས་པ་ཐོབ་པའི་ཐེག་པ་གསུམ་གྱི་འཕགས་
པའི་གང་ཟག་དང་། འདིར་ལམ་ཐོབ་པ་ཞེས་པ་ནི་གཏན་གྱི་གནས་ལུགས་རྟོགས་པ་ལ་བྱ།
དགེ་འདུན་ལ་སྐྱབས་སུ་མཆིའོ་ཞེས་སྐྱབས་དགེ་འདུན་དངོས་གནས་པ་ངེས་པར་དགོས་
པས་གང་ལགས་ཞུ་ན། ཁྱེད་ལ་དབང་བསྐུར་གདམས་ངག་གནང་ནས་གསང་སྔགས་ཀྱི་
སྒོར་ཚུད་པར་བྱེད་ཅིང་དགྱེས་བཞིན་རྗེས་སུ་འཛིན་པའི་རྡོ་རྗེ་སློབ་དཔོན་དེ་སྐྱབས་དགེ་
འདུན་དངོས་དང་། སྐྱབས་གསུམ་གྱི་རྩ་བ་ཡང་དེ་ཡིན། བླ་མ་ནི་དཀོན་མཆོག་གསུམ་གྱི་ངོ༌
བོ་གཅིག་ཏུ་འདུས་པའི་བདག་ཉིད་དེ། བླ་མས་ཆོས་གསུངས་པ་ནི་སངས་རྒྱས་དངོས་ཀྱིས་
ཆོས་གསུངས་པ་དང་། བླ་མའི་རྒྱུད་ཀྱི་ལུང་རྟོགས་ཡོན་ཏན་ནི་སངས་རྒྱས་ཀྱི་ཆོས་སྐུ། བླ་
མའི་བཀའ་གདམས་ངག་དང་མཛད་སྤྱོད་ནི་དགེ་འདུན་དཀོན་མཆོག་གི་དོད་ཡིན་པས།
སངས་རྒྱས་ཐུགས་རྗེ་ཅན་ཉིད་ཀྱིས། བླ་མ་མེད་པའི་སྔ་རོལ་ན། །སངས་རྒྱས་བྱ་བའི་མིང་
ཡང་མེད། །ཅེས་བླ་མ་ཡོད་པ་ན་ད་གཟོད་སངས་རྒྱས་དང་ཆོས་འབྱུང་བས། བླ་མའི་བཀའ་
དྲིན་ནི་སངས་རྒྱས་ལས་ཀྱང་ལྷག་ཅེས་གསུངས་སོ། །
སྐྱབས་འགྲོ་ནི་ཆོས་ཀྱི་འཇུག་སྒོ་རེད་དེ། ཞུགས་ཟིན་ནས་སྐྱབས་འགྲོ་དོར་ཆོག་པ་ཞིག་
ནི་མིན་ཏེ། ཆོས་ཀྱི་རྩ་བ་སྐྱབས་འགྲོ་ཡིན། མགོ་ཆོས་སུ་ཞུགས་པ་ནས་མཐར་མངོན་པར་
རྫོགས་པར་འཚང་རྒྱ་བའི་བར་གྱི་ལམ་གྱི་རིམ་པ་ཡོངས་སུ་རྫོགས་པར་སྐྱབས་འགྲོ་དགོས།
ཐང་སིན་བླ་མའི་རྣམ་ཐར་ལས། it i; i! ) དགེ་སློང་སྡེ་སྣོད་གསུམ་པ་ཁོང་འཕགས་
ཡུལ་དུ་ཆོས་ལེན་པར་སོང་བའི་གནས་ཚུལ་བྲིས་པ་དེས་ལམ་གྱི་ལུས་ཡོངས་སུ་རྫོགས་པ་
ཉམས་སུ་ལེན་ཚུལ་དང་མཐར་མངོན་པར་རྫོགས་པར་འཚང་རྒྱ་བའི་རིམ་པ་ཆ་ཚང་བར་
སྐྱབས་འགྲོ་དགོས་པ་གསལ་བོར་མཚོན་འདུག འཕགས་པ་ཐུགས་རྗེ་ཆེན་པོས་དགེ་སློང་
སྡེ་སྣོད་གསུམ་པའི་སློབ་མ་གསུམ་པོའི་མིང་གི་སྔོན་དུ་ཝའོ་ （/ ) ཞེས་པ་མཁྱེན་པའམ་རྟོགས་
པ་ཞེས་པའི་ཡི་གེ་བཞག་ཡོད་པ་དང་། དེའི་དོན་ཅི་ཞེ་ན། ཝའོ་ ff; ) ཞེས་མཁྱེན་པའམ་
རྟོགས་པ་ནི་སེམས་ཀྱི་མྱོང་བའམ་ལག་ལེན་དང་། གྲུབ་པ་བརྙེས་པའམ་མཐར་ཐུག་གི་
157



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
མཁྱེན་པ་སོགས་ཀྱི་དོན་ཡིན། སློབ་མ་གསུམ་པོ་རེ་རེ་ནས་མཚོན་དོན་རེ་ཡོད་དེ། དང་བོ་
ཝའོ་ཁོང་སྟེ་ ( ) སྟོང་རྟོགས་ཅེས་པ་ནི་སངས་རྒྱས་ལ་སྐྱབས་སུ་སོང་བའི་མཚོན་དོན་
དང་། གཉིས་པ་ཝའོ་ནིན་ཏེ་ （#f fiE) ནུས་རྟོགས་ཅེས་པ་ནི་ཆོས་ལ་སྐྱབས་སུ་སོང་བའི་
མཚོན་དོན། གསུམ་པ་ཝའོ་ཅིན་ཏེ་ (**) གཙང་རྟོགས་ཅེས་པ་ནི་དགེ་འདུན་ལ་སྐྱབས་
སུ་སོང་བའི་མཚོན་དོན་ཡིན། སངས་རྒྱས་ལ་སྐྱབས་སུ་སོང་བའི་རྟགས་སྟོང་ཉིད་རྟོགས་
པའི་ཤེས་རབ་ཡིན་ལ། མིའི་སེམས་རྒྱུད་ནི་དུག་གསུམ་མ་རིག་པའི་དབང་གིས་སེམས་སྐད་
ཅིག་ཙམ་ལ་ཡང་བརྟན་པོར་སྡོད་མི་ཚུགས་པའི་དཔེར་སྤྲེའུ་དང་། འཕགས་ཡུལ་དུ་མ་
སླེབས་ཀྱི་བར་དེའི་མགོ་ལ་སེམས་འཛིན་གདམས་ངག་གི་འཆང་ཞྭ་བསྐོན་ཞིང་འཕགས་
ཡུལ་དུ་ཐོན་རྗེས་སུ་རང་ཤུགས་ཀྱིས་མེད་འགྲོ་བ་ནི་རྒྱུད་ཀྱི་སྡིག་སྒྲིབ་དག་སོང་བ་མཚོན་
པ་དང་། སྤྲེའུ་དེ་ལ་རྫུ་འཕྲུལ་ནུས་མཐུ་ཡོད་པ་ནི་ཤེས་རབ་ཀྱི་མཚོན་དོན་ཡིན།
ཆོས་ལ་སྐྱབས་སུ་སོང་བའི་རྟགས་ཚུལ་ཁྲིམས་སྲུང་བ་ཡིན་ལ། ནུས་རྟོགས་ （f;fE) ཀྱི་
མིང་གཞན་ལ་ཚུལ་ཁྲིམས་བརྒྱད་པ་ （ 1\ ད) ཟེར། སྤྱིར་ཆོས་ཀྱི་གཞི་མ་ནི་ཚུལ་ཁྲིམས་སྲུང་
བ་ཡིན་ལ། རྒྱལ་བའི་ཐུགས་རྒྱུད་ཀྱི་ལུང་རྟོགས་ཀྱི་ཡོན་ཏན་ཐམས་ཅད་ཚུལ་ཁྲིམས་བསྲུངས་
པ་ལས་བྱུང་བ་ཡིན། ཁོང་གི་རྣམ་ཐར་ལས། ནུས་རྟོགས་ནི་ཕག་གི་གཟུགས་བྱེད་དོན་ནི་
མ་རིག་པ་དང་འདོད་ཆགས་ཀྱི་མཚོན་དོན་ཡིན། གཙང་རྟོགས་ （HYP) ཅེས་པའི་ (Y3）
གཙང་ནི་ཚུལ་ཁྲིམས་རྣམ་པར་དག་པ་ལ་གོ་ཞིང་། ཚུལ་ཁྲིམས་རྣམ་དག་བསྲུངས་པའི་
འབྲས་བུ་ལ་བརྟེན་ནས་རྒྱུད་ཀྱི་མ་རིག་པ་སེལ་ཞིང་སྟོང་བ་ཉིད་ཀྱི་དོན་རྟོགས་པ་ལ་བརྟེན་
ནས་མཐུ་སྟོབས་ནུས་པ་ཐོབ་པ་ཡིན།
གོང་གི་རྣམ་ཐར་ལས། བླ་མ་སྡེ་སྣོད་གསུམ་པ་ཁོང་ནི་འཚང་རྒྱ་རུང་ཡིན་པའི་གང་
ཟག་སོ་སོ་སྐྱེ་བོའི་མཚོན་དོན་ཡིན་ལ། བྱམས་དང་སྙིང་རྗེའི་གཞན་དབང་དུ་གྱུར་བ་དང་།
ནག་ཕྱོགས་ཀྱི་བདུད་དང་བར་ཆད་ཀྱིས་རྣམ་པར་འཚེ་ཞིང་། རྒྱ་གར་འཕགས་པའི་ཡུལ་
དུ་གོམ་པ་རེ་རེ་བཞིན་བགྲོད་ཅིང་། དགུ་དགུ་བརྒྱད་ཅུ་གྱ་གཅིག་གི་དཀའ་བའི་གནས་
158



བཀའ་སློབ་ཟིན་བྲིས་ཕྱོགས་བསྒྲིགས།
དང་བདུད་ཀྱི་བར་ཆད་ཐམས་ཅད་རིམ་པར་བརྒལ་བས་སྒོ་གསུམ་གྱི་སྡིག་སྒྲིབ་ཀྱི་དྲི་མ་
ཐམས་ཅད་དག་པར་གྱུར་ནས་མཐར་ཐུག་ཡེ་ཤེས་ཀྱི་ཆོས་སྐུའི་ངོ་བོར་མངོན་པར་རྫོགས་
པར་སངས་རྒྱས་པ་མཚོན། དཀའ་བའི་གནས་དགུ་དགུ་བརྒྱད་ཅུ་གྱ་གཅིག་ཁྲོད་ཀྱི་བདུད་
སྡིག་ཏོ་ཅན་ཐམས་ཅད་ནི་རང་གི་སེམས་ནས་བྱུང་བ་ཁོ་ན་སྟེ། བདུད་འདྲེ་དེ་དག་གིས་མ་
གྲོས་རང་འགྲིག་གིས་ཐང་བཙུན་གྱི་ཤ་ཁྲག་ལ་རྔམ་པ་ནི་རང་རྒྱུད་ཀྱི་འདོད་ཆགས་དང་ཞེ་
སྡང་གིས་རང་གི་ལུས་སྲོག་ལ་གནོད་ཅིང་འཚེ་བའི་མཚོན་དོན་རེད། རྣམ་རྟོག་ཞི་ན་བདུད་
འདྲེ་དག་མེད་ལ། རྣམ་རྟོག་སྐྱེས་ན་བདུད་འདྲེ་དག་འབྱུང་བས། མི་ལ་མཚོན་ན་ཆེས་དགྲ་
བོ་མི་ཐུབ་པ་ནི་རང་གི་སེམས་ཀྱི་རྣམ་རྟོག་ཡིན་པ་དངོས་གནས་རེད། །
ཐང་རྒྱལ་རབས་ཀྱི་སྐབས་སུ་ཡི་གེ་དང་རི་མོའི་ལམ་ནས་རྒྱལ་བའི་བཀའ་དགོངས་
འགྲེལ་གྱི་བསྟན་བཅོས་ལ་ཅེན་པན་（ 3 ) དེ་རྣམ་ཐར་དུ་འབོད་པ་དང་། ནུབ་སྐྱོད་ཟིན་
ཐོ། 》ལས་སློབ་མ་གསུམ་པོ་དགེ་སློང་སྡེ་སྣོད་གསུམ་པའི་རྗེས་སུ་ལུས་དང་གྲིབ་མ་བཞིན་མི་
འབྲལ་བར་རྒྱ་གར་དུ་སོང་བ་ཡང་དཀོན་མཆོག་གསུམ་ལ་ཡང་དག་པར་སྐྱབས་སུ་འགྲོ་
ཚུལ་གྱི་རྣམ་ཐར་ཞིག་རེད།
ཚན་རིག་ལ་མཚོན་ན། གཞན་གྱིས་ཞིབ་འཇུག་བྱས་པའི་གྲུབ་འབྲས་ཁྱོད་ཀྱིས་བདག་
གིར་བྱས་ཤིང་དེའི་རྨང་གཞིའི་ཐོག་ཁྱོད་རང་གིས་ཅི་ཐུབ་ཀྱིས་གསར་གཏོད་འཕེལ་རྒྱས་
སུ་བཏང་ཆོག འོན་ཀྱང༌། ཁྱོད་རང་གི་སེམས་རྒྱུད་འདུལ་བ་དང་ལེགས་པའི་ཀུན་སྤྱོད་
སྦྱོང་བ་ལ་ཚན་རིག་གི་བྱེད་ཐབས་བཞིན་གཞན་རྒྱུད་ཀྱི་ཡོན་ཏན་དེ་བདག་གིར་སྤྱོད་ཐབས་
མེད། རང་ལ་དེ་ལྟ་བུའི་ཡོན་ཏན་དགོས་ན་ངེས་པར་དུ་རང་ངོས་ནས་རིམ་བཞིན་འབད་
དགོས། སངས་རྒྱས་བཅོམ་ལྡན་འདས་ཀྱིས། རང་ཉིད་རང་གི་མགོན་སྐྱབས་ལས། །སྐྱོབ་པ་
གཞན་དུ་ཡོད་མ་ཡིན། །ཞེས་དང་། ཐུབ་རྣམས་སྡིག་པ་ཆུ་ཡིས་མི་འཁྲུད་ཅིང་། །འགྲོ་བའི་
སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་འཕོ་མིན་ཏེ། ཆོས་ཉིད་བདེན་
པ་བསྟན་པས་གྲོལ་བར་འགྱུར། །ཞེས་གསུངས་པ་ལྟར་རང་ཉིད་ཕྱུགས་ཟོག་ལྟ་བུ་མི་བྱེད་
59



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པར་སྤྱི་ཚོགས་ལ་དགོས་མཁོ་ཡོད་པའི་མི་ཞིག་བྱེད་བསམ་ན། ངེས་པར་དུ་རང་གིས་འབད་
བརྩོན་བྱས་པ་བརྒྱུད་ནས་རང་གྲོལ་ཐོབ་དགོས། བསྟན་བཅོས་གླེགས་བམ་དང་དགེ་རྒན་
ཆོས་གྲོགས་ལ་སོགས་པ་ནི་ཁྱེད་ལ་གནས་སྐབས་ཀྱི་མཐུན་རྐྱེན་ཙམ་ལས་ཁྱོད་ཀྱི་ཚབ་བྱས་
ནས་ཆོས་སྒྲུབ་ཐབས་མེད། ཁྱོད་སངས་རྒྱས་ལ་སྐྱབས་སུ་སོང་ན་སངས་རྒྱས་ནི་འ་མ་སྟོན་
པ་བོ་དང་། ཁྱོད་ཆོས་ལ་སྐྱབས་སུ་སོང་ན་ཆོས་ནི་འགྲོ་སའི་ལམ་དཔེར་ན་ས་ཁྲ་ལྟ་བུ་དང་།
ཁྱོད་དགེ་འདུན་ལ་སྐྱབས་སུ་སོང་ན། དགེ་འདུན་ནི་ཁྱོད་ལམ་དུ་འཁྲིད་པའི་ལམ་ཁྲིད་པ་
ལྟ་བུ་ཡིན། དེ་ལྟར་གྲོགས་དགེ་བའི་བཤེས་གཉེན་གྱི་རྗེས་སུ་འབྲངས་ནས། མགོན་རྒྱལ་
བའི་དབང་བོས་བསྟན་པའི་གནས་སུ། ཆོས་བསླབ་པའི་ལམ་གྱི་རིམ་པ་བརྒྱུད་དེ། ནང་
སེམས་ཀྱི་ཕྱོགས་སུ་རྒྱུགས་པར་བརྩོན་དང་། དེ་ཐར་བའི་ལམ་མཆོག་ཉག་གཅིག་ཡིན་ནོ། །
སངས་རྒྱས་ཟེར་བའི་མགོན་སྐྱབས་གཞན་ནས་འཚོལ་དུ་མེད་དེ། ཁྱོད་རང་གི་སེམས་
རྒྱུད་དག་ཅིང་ཡིད་ཆེས་ཡོད་ན་སངས་རྒྱས་ནམ་ཡང་ཁྱོད་རང་དང་འགྲོགས་ནས་བཞུགས་
ཡོད། ཅིའི་ཕྱིར་ཞེ་ན། སངས་རྒྱས་ནི་ཁྱོད་རང་གི་སེམས་རྒྱུད་ལ་འབྱུང་བའི་ཤེས་པ་ཞིག་
སྟེ། ཁྱོད་རང་གི་རྒྱུད་ཀྱི་མ་རིག་པ་སེལ་པའི་རྟོགས་པའི་ཁྲོད་དུ་གནས་པ་ལས་ཕྱི་རོལ་ན་
མེད། འཇམ་པའི་དབྱངས་དང་ཐུགས་རྗེ་ཆེན་པོ། ཕྱག་ན་རྡོ་རྗེ་རེ་རེ་ནས་སངས་རྒྱས་ཀྱི་
ཐུགས་མཁྱེན་པའི་ཡེ་ཤེས་དང་བྱམས་སྙིང་རྗེ། མཐུ་སྟོབས་ནུས་པའི་མཚོན་དོན་ཡིན།
སངས་རྒྱས་ཀྱིས་རྗེས་སུ་བཟུང་བ་༼ མགོན་སྐྱབས་', f; ༽ ཡང་རང་གི་ཉམས་སྣང་གི་ཚུལ་དུ་
འབྱུང་བ་ལས་འཚོ་བ་དངོས་ཀྱི་ཁྲོད་དུ་མི་བཞིན་མཐོང་བ་མེད། ལྷ་ཁང་ནང་གི་འཇིམ་སྐུ་
ནི་སངས་རྒྱས་དངོས་མིན་ཏེ། དེ་ནི་སངས་རྒྱས་ཡིད་ལ་དྲན་པར་བྱེད་པའི་སྐུ་རྟེན་ཡིན། དེ་
མཐོང་བ་ན་སངས་རྒྱས་ཀྱི་ཐུགས་རྒྱུད་ཀྱི་མཁྱེན་བརྩེ་ནུས་གསུམ་གྱི་ཡོན་ཏན་ཡིད་ལ་དྲན་
ནས། དེ་ལ་དད་གུས་དང་བློ་ཁ་ཕྱོགས་བྱེད་ཡིན། མི་ལ་ལས་ནང་ཆོས་ནི་གཟུགས་རིས་ལ་
དད་གུས་ （g ཙ #) བྱེད་པའི་ཆོས་ལུགས་རེད་ཅེས་སྐྱོན་བརྗོད་བྱེད་པ་ནི་ཁོ་རང་གིས་
ནང་ཆོས་མ་ཤེས་པའི་སྐྱོན་གྱིས་རེད། སངས་རྒྱས་བྱང་སེམས་ཀྱི་སྐུ་གཟུགས་ལ་ཕྱག་
160



བཀའ་སློབ་ཟིན་བྲིས་ཕྱོགས་བསྒྲིགས། །
འཚལ་ཞིང་དད་གུས་བྱེད་པ་ནི་དེའི་རྒྱུད་ཀྱི་ཡོན་ཏན་ལ་རྗེས་སུ་ཡི་རང་དང་དད་གུས་
བྱས་པ་རེད། གསང་སྔགས་སོགས་སུ་ཞལ་གསུམ་ཕྱག་དྲུག་དང་མདོག་དང་ཕྱག་ཆ་སྣ་
ཚོགས། ཕྱག་སྟོང་སྤྱན་སྟོང་ལ་སོགས་ཞི་དྲག་གི་ལྷ་སྣ་ཚོགས་ཀྱི་སྐུ་གཟུགས་ཡོད་པ་ཐམས་
ཅད་དམ་ཚིག་གི་དགོས་དབང་ལས་དངོས་གནས་སུ་དེ་ལྟ་བུ་ཞིག་ཡོད་པ་མ་རེད། སངས་
རྒྱུས་དངོས་ནི་ཁྱོད་རང་གི་སེམས་རྒྱུད་ཀྱི་ཉོན་མོངས་དུག་གསུམ་འདུལ་བར་བྱེད་པའི་
རྟོགས་པའི་ནུས་ཤུགས་དེ་རེད། །
སངས་རྒྱས་ཀྱིས་མགོན་སྐྱབས་སམ་རྗེས་སུ་འཛིན་པ་ tx 45) ནི་ཆུའི་འདེགས་ཤུགས་
དང་འདྲ་ལ། ཆུ་ལ་རྐྱལ་ཤེས་ན་ཆུ་སྟེང་དུ་འགྲོ་ཐུབ་ལ། གལ་སྲིང་ཆུ་ལ་རྐྱལ་ཚུལ་གོ་ཐོས་ཙམ་
ལས་སྦྱངས་པ་དངོས་སུ་མ་བྱས་ན་ཆུ་གཏིང་དུ་སྙིགས་འགྲོ་ཞིང་དེ་དུས་ངའི་སྲོག་སྐྱོབས་
ཞེས་ངུ་འབོད་ཇི་ལྟར་བྱས་ཀྱང་ཐབས་མེད་པ་དཔེ་དེ་ལྟ་བུ་རེད། ནང་ཆོས་ལས་མི་ལ་རང་
ཉིད་རང་གི་མགོན་སྐྱབས་ཞེས་པའི་འདོད་ཚུལ་འདི་དེང་རབས་རང་བཞིན་གྱི་ཁ་ཕྱོགས་
དང་ཧ་ཅང་མཐུན་ཏེ། རང་སྐྱོབ་ཞེས་པ་ནི་རང་གི་རྒྱུད་འདུལ་བ་དང་རང་རྟོགས་རང་
མོས་ཀྱིས་དགེ་པ་ལ་བརྩོན་ཞིང་སྡིག་པ་འདོར་དགོས་ཞེས་པའི་དོན་ནོ། །དེ་མདོར་བསྡུས་
ན་དགེ་སྤྱོད་ ( 1 *) ཅེས་པའི་ཡི་གེ་གཉིས་སུ་འདུའོ། །
དྲུག་པ། ཕར་ཕྱིན་དྲུག་གི་ངོ་བོ་དང་ཉམས་ལེན་བྱེད་ཚུལ།
གོང་དུ་བཤད་པ་ལྟར་སྤྱིར་ལས་དགེ་བ་བྱས་པ་ཐམས་ཅད་ནི་རྒྱལ་བའི་བསྟན་པ་ཡིན་
ལ། དེ་ལས་ཀྱང་གཙོ་བོ་ཕར་ཕྱིན་དྲུག་སྟེ། སྦྱིན་པ། ཚུལ་ཁྲིམས། བཟོད་པ། བརྩོན་འགྲུས།
བསམ་གཏན། ཤེས་རབ་བཅས་སོ། །དེ་དག་གོ་སླ་བ་དེང་སྐབས་ཀྱི་སྐད་དུ་བྱས་ན། སྦྱིན་
པ་ནི་རང་སྲོག་བློས་གཏོང་བ་དང་། ཚུལ་ཁྲིམས་ནི་ཡ་རབས་སྤྱོད་བཟང་། བཟོད་པ་ནི་
སེམས་སམ་བློ་ཁོག་ཡངས་པོ། བསམ་གཏན་ནི་སེམས་འགྱུར་བ་མེད་པ་ནན་ཏན། ཤེས་རབ་
ནི་གསར་གཏོད་ཀྱི་རིག་པ་ཡིན། དེ་ལྟར་བལྟས་ན་སྤྱི་མང་ནས་སྤྱོད་བཟང་ལེགས་སྤེལ་
གཏོང་དགོས་ཞེས་པ་དང་། ཆོས་ལས་བཤད་པའི་དགེ་སྤྱོད་ཅེས་པ་དོན་གཅིག་ཏུ་བབས་
16t



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདུག ཕ་རོལ་ཏུ་ཕྱིན་པ་དྲུག་གི་རྩ་བ་ཡང་གཙོ་བ་ཀུན་སློང་རྣམ་པར་དག་པ་རང་རྟོགས་
རང་མོས་བྱེད་པ་ལ་ཐུག་ཡོད། ཀུན་སློང་རྣམ་པར་དག་པ་ཡོད་ན་ཕ་རོལ་ཏུ་ཕྱིན་པ་དྲུག་ལ་
ཡང་དག་བདེན་པའི་གཟི་བྱིན་འབར་བ་རེད། ཕར་ཕྱིན་དྲུག་གང་ཡིན་ཀྱང་ཉམས་སུ་ལེན་
ཤིན་ཏུ་དཀའ་ལ། དེ་ལས་ཀྱང་བཟོད་པ་ནི་དཀའ་བ་ལས་ཀྱང་ཤིན་ཏུ་དཀའ། བཟོད་པ་
ཉམས་སུ་ལེན་པ་ནི་ཤིན་ཏུ་གལ་ཆེན་པོ་རྒྱལ་སྲས་ཀྱི་སྤྱོད་པ་མཆོག་ཡིན་ཏེ། རྗེ་ཙོང་ཁ་
བ་ཆེན་པོས། བཟོད་པ་སྟོབས་ལྡན་རྣམས་ལ་རྒྱན་གྱི་མཆོག །ཉོན་མོངས་གདུང་བའི་དཀའ་
ཐུབ་ཀུན་གྱི་ཕུལ། །ཞེ་སྡང་ལག་འགྲོའི་དགྲ་ལ་ནམ་མཁའ་ལྡིང༌། །ཚིག་རྩུབ་མཚོན་ལ་སྲ་
བའི་གོ་ཆ་ཡིན། ཞེས་གསུངས་པ་དང་། བཟོད་པའི་ལྡོག་ཕྱོགས་ནི་ཞེ་སྡང་ཁོང་ཁྲོ་སྟེ། ཆོས་
སྒྲུབ་པ་ལ་དེ་ལྟ་བུའི་གནོད་པ་ཚབས་ཆེན་མེད་པ། སློབ་དཔོན་ཞི་བ་ལྷས། བསྐལ་པ་སྟོང་
དུ་བསོགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་
ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་གསུངས་པས། ཁོང་ཁྲོ་ལས་ལྷག་པའི་
ཉེས་སྤྱོད་མེད་པ་དང་། ཉེས་སྤྱོད་ཕལ་ཆེར་གྱི་རྩ་བ་ཡང་ཁོང་ཁྲོ་སྟེ། ཕན་ཚུན་བར་ཁ་འཛིང་
དང་འཐབ་རེས། འཁོན་འཛིན། གསོད་རེས་དང་རང་སྲོག་གཅོད་པ་ལ་སོགས་བཟོད་སྒོམ་
མ་ཐུབ་པས་བྱུང་བ་རེད། གལ་སྲིད་མི་སོ་སོར་རང་རང་གི་ཞེ་སྡང་ཁོང་ཁྲོའི་མགོ་གནོན་
ཞིང་བཟོད་པ་སྒོམ་ཐུབ་ན། འཛམ་གླིང་ལ་ཞི་བདེ་དང་། སྤྱི་ཚོགས་དང་ཁྱིམ་ཚང་ལ་གཏན་
འཇག་བདེ་སྐྱིད་འབྱུང་རྒྱུ་རེད། ལྷག་པར་དུ་བརྙས་བཅོས་ལ་བཟོད་པ་ཞེས་པ་ནི་གཞན་
གྱིས་རང་ལ་བརྙས་སྨོད་དང་མཚང་འབྲུ་བ། འཕྱ་དགོད་དང་གཉའ་གནོན། ཐུབ་ཚོད་
དང་སྡུག་བསྔལ་བར་བྱེད་པ། སྐུར་འདེབས་རྫུན་འགེབ་སོགས་ལ་ཅི་མི་སྙམ་ཞིང་ཁོང་མི་
ཁྲོ་བ་དང་། ལན་མི་རྩོད་ཅིང་འཁོན་དུ་མི་འཛིན་པ་འདི་ཉམས་སུ་ལེན་ཧ་ཅང་དཀའ་བ་
སྟེ། སོ་སྐྱེས་དང་བྱང་ཆུབ་སེམས་དཔའི་ཁྱད་པར་ཡང་འདི་ཡིན་ནོ། །
བརྙས་བྱས་ལ་བཟོད་པའི་ཐབས་གསུམ་ཡོད་དེ། དང་བོ་ནི། རང་ལ་བརྙས་ཤིང་སྡུག་
བསྔལ་བར་བྱེད་པའི་སེམས་ཅན་དེ་རང་གི་སྐྱེ་བ་སྔ་མའི་ཕ་མ་དང་གྲོགས་ཉེ་དུ་རུ་བསམ་
162



བཀའ་སློབ་ཟིན་བྲིས་ཕྱོགས་བསྒྲིགས།
ཞིང་དེ་ཚོ་མ་རིག་ཉོན་མོངས་དང་དུག་ལྔའི་དབང་དུ་སོང་ནས་སྡིག་པ་ཉེས་པའི་ལས་
བསགས་སོང་སྙམ་ནས་དེ་ལ་བྱམས་པ་དང་སྙིང་རྗེ་བསྐྱེད། རང་རྒྱུད་ཀྱི་སྐྱོན་དང་ཉེས་
དམིགས་ལ་བརྟགས་ཤིང་རང་ལ་ལེ་ལན་འདེད་པ་དང་། བདག་ལ་བརྙས་པ་ཅི་བྱས་རང་
གི་ལས་ངན་བསགས་པའི་འབྲས་བུ་ལས་གཞན་ལན་པ་མ་རེད་བསམ་ནས་བཟོད་པ་སྒོམ་
དགོས། གཉིས་པ་ནི། རང་ལ་བརྙས་ཤིང་སྡུག་བསྔལ་བར་བྱེད་པ་དེ་བཟོད་པའི་ཕ་རོལ་དུ་
ཕྱིན་པའི་དུས་དང་སྐལ་བ་བཟང་བོའི་གྲོགས་མཐུན་རྐྱེན་ལེགས་པོ་སྤྲད་བྱུང་། གལ་སྲིད་
མཐུན་རྐྱེན་འདི་ལྟ་བུ་མ་བྱུང་ན་བདག་ཇི་ལྟར་བཟོད་པའི་ཕ་རོལ་ཏུ་ཕྱིན་སྙམ་ནས་དགའ་
བ་སྒོམ་ཞིང་དེ་ལ་ཁོང་མི་ཁྲོ་ཞིང་ལན་མི་རྩོད་པ་དང་། འཁོན་དུ་མི་འཛིན་པར་མ་ཟད། ད་
དུང་དེ་ལ་དྲིན་ལན་དང་བཀའ་དྲིན་ཞུ་དགོས། དེ་ལྟར་བྱས་ན་སྡུག་བསྔལ་བྱང་ཆུབ་ཀྱི་
ལམ་དུ་འགྱུར་རོ། །
ང་ཚོས་འདིར་བཤད་པའི་བཟོད་པའི་སྤྱོད་པ་ནི་འགྲོ་བ་སེམས་ཅན་ཐམས་ཅད་ཀྱི་
ལེགས་ཉེས་བླང་དོར་གྱི་གནད་ལ་བ ཤད་པ་ཡིན་གྱི། བདེན་རྫུན་དཀར་ནག་གི་དབྱེ་བ་
གནད་ཆེན་པོ་ལ་ཐུག་ན་ དམ་པ་སྲོག་ལ་བབས་ཀྱང་བཟོད་སླ་ཡི། །བརྙས་པ་མི་འདོད་
རྒྱལ་སྲས་རྣམས་ཀྱི་སྤྱོད། །ཅེས་གསུངས་སོ། ། །
བདུན་པ། དལ་འབྱོར་རྙེད་དཀའ་ཚུལ།
དེ་རིང་འདིར་བཞུགས་ཀྱི་ཆོས་དང་དགེ་བའི་གྲོགས་པོ་རྣམ་པ། ང་ཚོ་གནས་འདིར་
མཉམ་དུ་འཛོམས་ནས་རྒྱལ་བའི་བསྟན་པ་རིན་པོ་ཆེ་ལ་མཇལ་རྒྱུ་བྱུང་བ་ནི་སྔོན་བསགས་
ཀྱི་རྣམ་དཀར་དགེ་བའི་ཆ་ནས་བཤད་ན་ཡང་འུ་ཅག་གིས་བསྐལ་བ་མང་བོར་བསགས་
པའི་དགེ་བའི་འབྲས་བུ་རེད། མི་ཚེ་ནི་ཆེས་ཤིན་ཏུ་ཡུན་ཐུང་ཐུང་ཡིན། དམ་པ་སྔ་མ་རྣམས་
ཀྱིས་མི་ཚེ་ནི་རྨི་ལམ་ལྟ་བུ་ཞེས་ཚེ་ལ་སྡོད་ལོང་མེད་པའི་བྲེལ་ཚབ་ཀྱི་འདུ་ཤེས་མཚོན་པའི་
ཚིག་དེ་ལ། ལ་ལས་ལྟ་བ་གུ་དོག་ （# #8 ) ཅེས་བརྗོད་པ་ནི་ཁོ་རང་གིས་ཅི་ཡང་འདང་མ་
བརྒྱབ་པ་དང་ཧ་ཅི་ཡང་མ་གོ་བའི་སྐྱོན་རེད། འཇིག་རྟེན་འདིར་སྐྱེས་པའི་ཆ་ནས་བྱ་
163



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བཞག་ལ་བལྟས་ན་ཡང་མི་ཚེ་འདི་རྨི་ལམ་སྒྱུ་མ་ལྟ་བུ་མིན་ནམ། ལོ་ལྔ་བཅུའི་རིང་གཉིད་
ཀྱིས་འཁྱེར་བ་དང་། ལྷག་མ་ལྔ་བཅུའི་ནང་གི་དང་བོའི་ལོ་བཅུ་ལ་བྱིས་པ་ཡིན་པས་མི་ཚེའི་
རིན་ཐང་མི་ཤེས། མཇུག་གི་ལོ་བཅུ་ལ་རྒ་བ་དང་ན་བའི་དབང་གིས་ཅི་ཡང་མི་ཐུབ། བར་
གྱི་ལོ་ཉི་ཤུ་སུམ་ཅུ་བོ་འདིའི་རིང་ལ་འཚོ་བ་དང་རྙེད་བཀུར་སྙན་གྲགས་ཀྱི་མིང་སྐམ་དང་
སྐྱེ་ཤིའི་བྱ་བཞག་ཆེན་པོ་ལ་བསམ་བློ་གཏོང་ཁོམ་དང་། ཆོས་ཤིག་སྒྲུབ་པའི་ཁོམ་ལོང་མེད་
པར་ཚར་འགྲོ་བ། ཁྱོད་གྱིས་ལེགས་པར་སོམས་དང་དེ་ལྟར་མིན་ནམ། རྒྱ་ནག་གི་སློབ་དཔོན་
དམ་པ་ཧོང་ཡེས་ （ ,་)མཆོག་གིས། རྙེད་དཀའ་དལ་བའི་རྟེན་མཆོག་དེང་འདིར་རྙེད། །
ཐོས་དཀའ་རྒྱལ་བའི་བསྟན་པ་དེང་འདིར་ཐོས། །ད་ལྟའི་རྟེན་འདིར་ཕ་རོལ་མ་ཕྱིན་ན། །
ཕྱེ་ནས་ཡང་ཅིག་རྟེན་འདི་ཐོབ་པར་དཀའ། ། （ 3 f[ ༩1 21：༩3， f; : RE F] > !ia, lt:/3
༡༨ 1:19 1:|:ཀྱི , ! $454 | jt 3?) ཞེས་པ་ནི་དམ་པའི་ལེགས་བཤད་རྨད་དུ་བྱུང་བའོ། །
བརྒྱད་པ། ལས་འབྲས་ཀྱི་ཚུལ་བཤད་པ།
ནང་ཆོས་ནི་ལས་རྒྱུ་འབྲས་ཀྱི་ལྟ་བ་ཡིན། ཇི་འདྲ་བའི་རྒྱུ་ལ་དེ་འདྲ་བའི་འབྲས་བུ་དང་
ཇི་འདྲ་བའི་འབྲས་བུ་ལ་དེ་འདྲ་བའི་རྒྱུ་ཡོད། འདི་ནི་འཇིག་རྟེན་གྱི་རྩོད་སྒྲུབ་རིག་པའི་
གནས་ལུགས་ཡང་དག་པ་སུས་ཀྱང་བསྒྱུར་ཏུ་མེད་པ་ཡིན། འོན་ཀྱང་། རྒྱུ་ཇི་འདྲ་བ་ཞིག་
འདེབས་པ་སྟེ། དེ་རིང་ངས་ལས་ཅི་ཞིག་བྱེད་དང་ཅི་ཞིག་མི་བྱེད་ཀྱི་དབང་ཡོངས་སུ་རྫོགས་
པ་ཁྱོད་རང་གི་རང་ལག་ན་ཡོད། སྐད་ཅིག་གི་ཚེ་ལ་མར་དམྱལ་བར་འགྲོ་བའི་རྒྱུ་སྒྲུབ་བམ་
ཡར་ལྷ་ཡུལ་དུ་འགྲོ་བའི་རྒྱུ་སྒྲུབ་པ་རང་གི་ལག་ན་ཡོད། ཁ་སང་གི་རྒྱུ་དེ་རིང་གི་འབྲས་བུ་
དང་དེ་རིང་གི་འབྲས་བུ་སང་ཉིན་གྱི་རྒྱུ་ཡིན། དེང་སྐབས་ཀྱི་སྤྱི་ཚོགས་ཐོག་ཏུ་བསམ་པའི་
དཔལ་ཡོན་འཛུགས་སྐྲུན་བྱེད་དགོས་ཞེས་པའི་ཁ་འབོད་ལ། དུས་ད་ལྟ་ནས་བཟུང་། རང་
ཉིད་ནས་བཟུང་། བྱ་བ་ཆུང་ངུ་ནས་བཟུང་ཞེས་བཤད་པ་ནི་ཤིན་ཏུ་ལེགས་པོ་རེད། འདི་
ནི་རྒྱུ་གཙོ་བོར་བཟུང་བའི་རྟགས་རེད། རྒྱུ་བཟང་བོ་ཞིག་བསྒྲུབས་ན། ངེས་པར་དུ་འབྲས་
བུ་ལེགས་པོ་ཞིག་འབྱུང་རྒྱུ་རེད། སྡུག་བསྔལ་རྒྱ་མཚོ་མཐའ་ཡས་ཀྱང་། །རྒྱབ་ཀྱིས་ཕྱོགས་
I
ང
༥
164



བཀའ་སློབ་ཟིན་བྲིས་ཕྱོགས་བསྒྲིགས།
ན་ཐར་ལམ་ཡིན། ཞེས་པའོ། ། །
དགུ་བ། ཆོས་ལུགས་ཀྱི་རྩ་ཁྲིམས།
ཀྲུང་ཧྭ་མི་རིགས་དར་རྒྱས་ཀྱི་ལོ་རྒྱུས་ཁྲོད། རྒྱལ་ཁབ་འབྱོར་ཕྱུག་ལྡན་པ་དང་སངས་
རྒྱས་ཀྱི་བསྟན་པ་དར་བ་ནམ་ཡང་དུས་མཚུངས་ཡིན། ཉེ་བའི་ལོ་འདིར་རྒྱལ་ཁབ་ཀྱིས་བསམ་
པའི་དཔལ་ཡོན་འཛུགས་སྐྲུན་ནི་གནད་དོན་ཚབས་ཆེན་ཞིག་ཏུ་བཟུང་ནས་དེ་ལ་འབད་
བརྩོན་དང་ལག་ལེན་བྱེད་པ་ནི་དངོས་གནས་བྱ་བ་ལེགས་པོ་རེད། རྒྱལ་ཡོངས་སྲིད་གྲོས་
ཀྱི་ཀྲོའུ་ཞི་ལིའུ་རོས་ཧན་གྱིས་ཆོས་ལུགས་ཚོགས་པ་སོ་སོའི་འགན་འཛིན་མི་སྣ་བོས་ནས་
མཉམ་ཚོགས་གསུང་གླེང་སྐབས་སུ་བཤད་པར། རྒྱལ་གཅེས་ཆོས་ལུགས་ཚོགས་པ་དང་དད་
ལྡན་དམངས་ཚོགས་ནི་དེང་རབས་ཅན་བཞི་འཛུགས་སྐྲུན། མེས་རྒྱལ་གཅིག་གྱུར། ཀྲུང་
ཧྭ་དར་རྒྱས་སུ་གཏོང་བའི་ནུས་ཤུགས་ཧུར་བརྩོན་ལྡན་པ་རེད། རང་རྒྱལ་གྱི་ཆོས་ལུགས་
སོ་སོར་སྡིག་སྤོང་དགེ་སྒྲུབ་སྤེལ་བའི་མཛད་སྤྱོད་བཟང་བོ་དང་། སྤྱི་ཚོགས་ལ་ཞབས་
འདེགས། མི་དམངས་ལ་འབྱོར་ཕྱུག་སྐྲུན་པའི་སློབ་སྟོན་ལྡན། སྤྱི་ཚོགས་རིང་ལུགས་ཀྱི་
བསམ་པའི་དཔལ་ཡོན་འཛུགས་སྐྲུན་ཁྲོད་ཆོས་ལུགས་མི་སྣ་ཁག་གིས་རང་རང་གི་ཆོས་
གཞུང་གི་ཧུར་བརྩོན་དོན་སྙིང་ལྡན་པའི་གྲུབ་ཆ་འདོན་སྤེལ་བྱས་ནས་ཡོད་འོས་ཀྱི་ཤུལ་
རྗེས་འཇོག་དགོས་ཞེས་དང་། ད་དུང་ཡང་ཁོང་གིས་གལ་བོ་ཆེ་ལ་ནན་ཏན་གྱི་ཚུལ་དུ་རྒྱལ་
ཁམས་དཔལ་གྱིས་བརྒྱན་ཞིང་སེམས་ཅན་བདེ་བའི་ལམ་དུ་འགོད་དགོས་ཞེས་གསུངས་
པའི་ཚིག་འདི་ལ་དོན་སྙིང་ཟབ་མོ་ཡོད། རྒྱལ་ཁམས་དཔལ་གྱིས་བརྒྱན་ཞེས་པ་ནི་སངས་
རྒྱས་ཀྱི་བསྟན་པ་སྤེལ་བའི་ཡུལ་ཁམས་ཁོར་ཡུག་ལེགས་པོ་བསྐྲུན་པ་དང་། སེམས་ཅན་
བདེ་བའི་ལམ་ལ་འགོད་ཅེས་པ་ནི་མ་གྱུར་སེམས་ཅན་ཐམས་ཅད་སྡུག་བསྔལ་དང་བྲལ་
ཞིང་རང་རང་ཚོའི་འདོད་པའི་བདེ་བ་ཐོབ་པར་བྱེད་ཅེས་པའི་དོན་ཡིན་ལ། དེང་སངས་
རྒྱས་ཀྱི་བསྟན་པ་སྤེལ་བར་ཁོར་ཡུག་དང་ཡུལ་དུས་གང་ཐད་ནས་ལེགས་པོ་རེད།
སངས་
165



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བཅུ་བ། མཇུག་བསྡུ་བའི་གཏམ།
ཕྱིའི་ཚན་རིག་དར་རྒྱས་སུ་སོང་བས་ནང་བསམ་པའི་ཀུན་སྤྱོད་ཀྱི་ཆུ་ཚད་ཡར་འགྲོ་
ཡོང་བའི་ངེས་པ་མེད། དཔལ་འབྱོར་ཇི་ལྟར་དར་རྒྱས་སུ་སོང་ཡང་དངོས་པོའི་འཚོ་བ་ལས་
བསམ་བློའི་འཚོ་བ་ཕྱུག་པོར་འགྲོ་མི་ཐུབ། བྱང་ཆུབ་ཀྱི་སེམས་ཤིག་མེད་ཕྱིན་དངུལ་སྒོར་
དང་དངོས་པོ་ཇི་འདྲ་ཡོད་ཀྱང་སེམས་ཁོང་སྟོང་བ་ཡིན། བྱམས་དང་སྙིང་རྗེ་མེད་པ་ན་
ཤེས་རིག་གསལ་ཞིང་བློ་རྒོད་པས་ཁྲིམས་འགལ་དང་ཉེས་སྤྱོད་ཀྱི་བྱ་བ་བྱེད་པ་ཇེ་མང་དུ་
འགྲོ། དེང་སྐབས་སྤྱི་ཚོགས་ཡོངས་ཀྱིས་བསམ་པའི་དཔལ་ཡོན་འཛུགས་སྐྲུན་ལ་ཤུགས་
སྣོན་བྱེད་ཀྱི་ཡོད་པ་ནི་དངོས་གནས་དགེ་བ་རླབས་པོ་ཆེའི་བྱ་བ་ཞིག་རེད། དེང་སང་འདི་
འདྲའི་གཟི་བརྗིད་དཔལ་གྱིས་མཛེས་པའི་རྒྱལ་ཁབ་ཀྱི་ཁོར་ཡུག་ནི་རྒྱལ་བའི་བསྟན་པ་
རིན་པོ་ཆེ་སྤེལ་ཞིང་འགྲོ་ལ་བདེ་སྐྱིད་སྐྲུན་པའི་ཡུལ་དུས་དང་བསྐལ་བ་བཟང་བོ་རེད།
ཆོས་ལུགས་མི་སྣས་ངེས་པར་དུ་ཅན་བཞི་འཛུགས་སྐྲུན་དང་མེས་རྒྱལ་གཅིག་གྱུར། ཀྲུང་
ཧྭ་དར་རྒྱས་སུ་གཏོང་བའི་སྔོན་ཐོན་ནུས་ཤུགས་དང་། སྤྱི་ཚོགས་རིང་ལུགས་གྱི་བསམ་པའི་
དཔལ་ཡོན་འཛུགས་སྐྲུན་ཁྲོད་དུ་རང་ཉིད་ཀྱི་ནུས་ཤུགས་བཏོན་ནས་འོས་བབས་ཀྱི་བྱས་
རྗེས་འཇོག་དགོས།
མི་ལོ་ཆིག་སྟོང་ལྷག་གི་སྔོན་དུ་ནང་བསྟན་ཆོས་ལུགས་ཀྱིས་བོད་རྒྱ་མི་རིགས་གཉིས་
ཀྱི་མཛའ་མཐུན་གྱི་ཐག་པ་གཅིག་ཏུ་སྦྲེལ། དེ་རིང་གི་དུས་སུ་ནང་བསྟན་ཆོས་ལུགས་ཀྱིས་
ང་ཚོ་ལྷག་པར་དུ་ཕན་ཚུལ་བར་མཛའ་བརྩེ་ཚད་མེད་བཏང་སོང་། མེས་རྒྱལ་སྟོབས་འབྱོར་
རྒྱས་པ་དང་། དམངས་ལ་བདེ་སྐྱིད་ལྡན་པར་ཤོག ང་ཚོས་ད་དུང་རྩེ་གཅིག་པའི་ངང་ནས་
མཉམ་དུ་མགོན་པོ་འོད་དཔག་མེད་ལ་གསོལ་བ་འདེབས། བཀྲ་ཤིས་བདེ་ལེགས།
༈ འདི་ནི་ཁོང་ཉིད་ཀྱིས་རྒྱ་ཡུལ་ནས་རྒྱའི་དད་ལྡན་དམངས་ཚོགས་འགའ་ལ་གཏམ་བཤད་ཞིག་གནང་བ་རྒྱུ་
ཡིག་གི་དུས་དེབ་ཞིག་གི་སྟེང་དུ་བཀོད་ཡོད་པ་ལག་འ བྱོར་བྱུང་ནས་འཕྲལ་དུ་བསྒྱུར་བ་ཡིན་ལ། བདག་ལ་རྒྱ་
ཡིག་དང་བོད་ཡིག་གང་ཐད་ནས་ཆུ་ཚད་ཞན་པས་གོ་འཆུགས་ནོར་གསུམ་ཅི་མཆིས་ལ་ཁྱེད་ཀློག་པ་བོ་རྣམས་ནས་
སྐྱོན་བརྗོད་དང་དག་བཅོས་ཡོད་པར་མཁྱེན་མཁྱེན། ༽
166



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་བཞག་སྡོམ་དགོན་གྲོང་ལ་གནང་བའི་
བཀའ་སློབ་བཞུགས་སོ། །
དེ་རིང་ང་རང་ཉིད་རང་གི་ཡུལ་དུ་ཐོན་པ་འདི་སྤྱིར་ན་བླ་མ་དཀོན་མཆོག་གི་ཐུགས་
རྗེ་དང་ང་ཚོ་རང་རང་གི་སྔོན་བསགས་བསོད་ནམས་ཀྱི་འབྲས་བུ། སྲིད་ཇུས་བཟང་བོ་
དངོས་འབེབས་བྱུང་བའི་བཀའ་དྲིན་གྱིས་མི་ངོ་ལྷ་ངོ་འཕྲོད། ལྷ་ངོ་ཉི་མ་ཤར་ནས་ང་
རང་ཡུལ་དུ་ཡོང་ནས་འུ་ཅག་ཉེ་གཞི་རྩ་ལག་དང་རང་གི་རི་ལྷ་སྡེ་ཁ་ངོ་ཐུག་རྒྱུ་བྱུང་བ་
ལ་ང་སྙིང་ཐག་པ་ནས་དགའ་བ་ཡིན། །
དང་བོ། གྲྭ་ཚང་ལ་གནང་བའི་བཀའ་སློབ།
དགོན་ས་འདི་གྲང་ངར་ཅུང་ཆེ་ས་རེད། བདག་ཨ་ཁུ་ཉི་མ་ཡོད་ས་དེར་བསྡད་ན་ཆ་
རྐྱེན་ཡང་འདི་ལ་བལྟས་ན་བཟང་བར་འདུག ཡིན་ན་ཡང་ང་རང་ཡུལ་གྱི་རང་གི་དགོན་
པ་ཡིན་པས། མདང་དགོང་འདིར་ཞག་གཅིག་བསྡད་ནས་ཁྱེད་རྣམ་པ་ཚོ་ལ་རྒྱབ་སྐྱོར་
བྱས་པའི་ཚུལ་ཡིན། མདང་མལ་ས་ཡང་བདེ་བ་བྱུང་། ས་ཆ་སྐྱིད་པོ་རེད། དགོན་ས་ལ་
མི་སྐྱིད་རྒྱུ་མི་འདུག འོན་ཀྱང་། ས་ཧ་ཅང་བརླན་ས་ཡིན་པས། དགོན་པ་ས་འདི་ནས་
ཆགས་མི་ཐུབ་ཟེར་མི་དང་དགོན་པ་ས་འདི་ནས་ཆགས་དགོས་ཟེར་མི། དགོན་པ་ཕྱིར་
སྤོར་དགོས་ཟེར་མི་དང་། ཕྱིར་མི་སྤོར་ཟེར་མི་བཅས་ཁྱེད་རྣམ་པ་ཚོ་ཡང་ཁ་མ་འཆམ་པར་
འདུག སྤྱིར་ན་དགེ་འདུན་པ་ཐུགས་མཐུན་ཁྲིམས་གཙང་ཞེས་ཐུགས་མཐུན་པ་དང་བོ་
རེད། དགེ་འདུན་ཐུགས་མ་མཐུན་ན་གྲྭ་ཚང་གི་སྐུ་དོན་ལ་འགྲུབ་རྒྱུ་མེད། ང་ལ་དེ་རིང་
ཁྱེད་ཚོར་དགོན་པ་འདི་ནས་སྤོར་ཟེར་རྒྱུ་ཡང་མེད། མ་སྤོར་ཟེར་རྒྱུ་ཡང་མེད། མེད་བྱེད་
167



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཀྱི་རྩ་བ་ནི་དགོན་པ་འདིའི་དགོན་ས་པཎ་ཆེན་རིན་པོ་ཆེའི་གསུང་ཡིན་ཞེས་ཐག་བཅད་
འདུག པཎ་ཆེན་ཐམས་ཅད་མཁྱེན་པས་གསུངས་པ་ཡིན་ན། ངས་པཎ་ཆེན་རིན་པོ་ཆེའི་
གསུང་ཕྱིར་རྫོགས་ནས་ཁྱེད་ཚོ་ལ་འདི་ནས་སྤོར་ཞེས་བཤད་ཚུལ་ཡང་མེད་ལ། དེ་འདྲའི་
ལམ་སྲོལ་ཡང་མེད། ང་རང་གི་བསམ་ཚུལ་ཡིན་ན། ལོ་ཁ་ཤས་སུ་ཚོད་ལྟ་བྱས་ཤིང་ངོ་མ་
ཆུ་བབས་ནས་དགོན་ས་མི་ཟིན་འདུག་བསམ་ན། དེའི་དུས་སུ་པཎ་ཆེན་ཐམས་ཅད་མཁྱེན་
པ་ལ་ཡར་ཞུས་ན། ཁོང་གིས་གསུང་གནང་ན་གསུང་བ་བོའི་གསུངས་ནི་རེད། དེ་མ་
གཏོགས་ངས་པཎ་ཆེན་རིན་པོ་ཆེའི་གསུང་ལ་མི་ཉན་པར་གཞན་ཞིག་ཁྱེད་ཚོ་ལ་བཤད་
ཚུལ་མེད། དེ་དོན་ཚན་གཅིག་ཡིན། །
གཉིས་ན་ཁྱེད་ཚོས་འདུ་ཁང་བསྐྱར་བཞེངས་བྱེད་རྒྱུ་དང་ད་དུང་འདུ་ཁང་ཆེན་པོ་
བཞེངས་དགོས་ཟེར། ངས་བལྟས་ན་ཁམ་ཁོ་མ་ཐུག་ན་བཟང༌། འདི་ནས་ས་ཟིན་ན་མི་ཟིན་
ན་ལོ་ཁ་ཤས་གྱི་རྗེས་སུ་ཁྱེད་ཚོའི་སེམས་ལ་འབབ་རྒྱུ་ཞིག་ཡོད། འདི་ནས་ས་ཟིན་ཞིང་དགོན་
པ་འཛུགས་དགོས་བསམ་པ་བྱུང་ན་དེ་དུས་འདུ་ཁང་ཕུག་ན་ཆོག དེ་མ་གཏོགས་འདུ་ཁང་
ཕུག་ཚར་ནས་ས་མ་ཟིན་ན། ཡང་མིན་ན་བཤིག་དགོས། ཡང་མིན་ན་ས་བརླན་པས་རང་
ཤུགས་ཀྱིས་ལོག་བཤིག་ཏུ་འགྲོ་རྒྱུ་རེད། དེ་ལྟར་བྱས་ན་དམངས་ཚོགས་ཀྱི་རྒྱུ་ནོམ་པ་
ཐམས་ཅད་གྱོང་གུད་དུ་འགྲོ་བ་དང་། ཁྱེད་ཚོ་རང་ལ་ཡང་ཚེགས་དཀའ་ལས་ཐམས་ཅད་
གྱོང་གུད་དུ་སོང་བ་ལས་མི་འདུག དེ་འདྲ་བྱས་ན་མི་བཟང་། ཁ་སང་ང་ལ་བཤད་མི་རེ་
ཡོད་པས། དེ་རིང་ངས་ཁྱེ ད་དཔོན་གཡོག་ཀུན་འཛོམས་ས་ནས་ཁ་བརྡ་བྱས་པ་ཡིན།
མདོར་ན་དགོན་པ་འདི་སྤྱིར་མི་སྤོར་གཙོ་བོ་པཎ་ཆེན་རིན་པོ་ཆེའི་གསུང་རེད། གལ་སྲིད་
སྔོན་ཆད་ངས་ཁྱོད་ཚོ་ལ་བཤད་པ་ཡིན་ན། ཁྱེད་ཚོས་ད་ཡང་དགོན་ས་མི་བཟང་འདུག
སྤར་དགོས་ཟེར་ན། ངས་ཡ་དེ་ལྟར་ཡིན་ན་སྤོར་ཤིག་ཅེས་བཤད་ཆོག་ཆོག་རེད། འོན་ཀྱང་།
དགོན་ས་འདི་ཁྱེད་ཚོས་པཎ་ཆེན་རིན་པོ་ཆེ་ལ་ཞུས་ཤིང་ཁོང་གིས་གསུངས་པ་རེད། ངས་
བཤད་པ་མ་རེད། གནས་ཚུལ་དེའི་སྟེང་ནས་སེམས་ལ་དེ་ཟུངས། དགོན་པ་ཡར་རྒྱས་སུ་
168



བཀའ་སློབ་ཟིན་བྲིས་ཕྱོགས་བསྒྲིགས།
གཏོང་རྒྱུའི་ཐད་ནས། སྤྱིར་ན་དེ་རིང་ནངས་ཁ་ ཕྱོགས་ཐམས་ཅད་དུ་ཁ་ལ་རྒྱ་དང་
ཆོས་འདི་ལ་རྒྱ་དང་ཕྱོགས་རིས་ཀྱི་དབང་དུ་སོང་ནས་ཁ་ཕྱོགས་རིས་དང་ལས་ལ་རྒྱ་
ཡིས་རང་གི་རྒྱུད་བསྲེགས་ན། དགེ་རྩ་འདི་དགེ་རྩ་རུ་མི་འགྲོ་བར་སྡིག་པའི་རྒྱུ་རུ་འགྲོ་
བྱེད་རེད། ཕྱོགས་ཡར་མར་གྱི་དགོན་པ་སོ་སོས་འདུ་ཁང་ཕུག་འདུག ཕར་ཆེར་གྱིས་
ཕུག་ཚར ་སོང་། བཞག་སྡོམ་པའི་སྐལ་ཆད་འདུག བཞག་སྡོམ་པ་ལ་འདྲ་མེད་སོང་
འགྲོས་ཆུང་སོང་བ་རེད་མ་གཏོགས། སྡེ་བ་གཞན་ལ་མི་འདྲ་བ་ཅི་ཡོད་ཅེས་རང་གི་ཁ་
དབང་ལ་རྒྱ་ཡིས་རྒྱུ་ནོམ་པ་ཕུད་པ་ལ་དགེ་བ་མེད། ཚོགས་གསོག་པའི་རྒྱུ་རུ་འགྲོ་བ་མ་
རེད། དེས་ན་དེ་ལ་བྲེལ་པ་མ་ལངས། ལོ་གཅིག་དང་གཉིས་ལ་སྡོད། སྐབས་གསུམ་པའི་
ཚོགས་ཆེན་གྱི་རྗེས་སུ་དམངས་ཚོགས་ཐམས་ཅད་ད་གཟོད་གསར་དུ་རྒྱུ་མགོ་ཟས་མགོ་
ཞིག་ལ་འབུད་ཀྱིན་ཡོད་ལ། ང་རུང་ཕྱུག་པོ་མ་རེད། དམངས་ཚོགས་ཕྱུག་པོར་གྱུར་ན། དེ་
དུས་ཁོ་རང་ཚོས་ཚོགས་བསག་སྒྲིབ་སྦྱོང་རེ་བྱེད་བསམ་ན། ལུས་ན་སྟོབས་ཤུགས་དང་ལག་
ན་སྒོར་མོ་ཡོད་པས། ཅི་བྱེད་དགོས་ན་ལས་སླ་མོ་རེད། དེ་རིང་ནངས་ཁ་གསར་དུ་ནད་པ་
དང་འདྲ་ན་ཅུང་དགའ་ནས་ཡར་ལང་གི་ཡོད་པའི་ཐད་སོར་ཟ་རྒྱུ་འཐུང་རྒྱུ་བོ་ཇེ་ངན་དུ་
སོང་ན་ཕྱིར་མལ་དུ་ལྷུང་འགྲོ་བས་དེ་ལྟར་བྱས་ན་མི་བཟང་། ང་ཚོ་སངས་རྒྱས་བཅོམ་ལྡན་
འདས་ཀྱི་རྗེས་འཇུག་པ་ཡིན་པས། སྔོན་མ་བྱས་ནས་མ་སེམས་ཅན་ཐམས་ཅད་བདེ་བ་དང་
བདེ་བའི་རྒྱུ་དང་ལྡན་པར་གྱུར་ཅིག ཅེས་ང་ཚོས་སེམས་ཅན་གྱི་དོན་སྒྲུབ་དགོས་པ་རེད་
མ་གཏོགས་སེམས་ཅན་གྱི་སྐྱིད་སྡུག་ལ་མི་བལྟ་བར་རང་སྐྱིད་ཐབས་བདེ་ཐབས་བྱས་ན་
སངས་རྒྱས་ཀྱི་དགོངས་པ་དང་མཐུན་པ་མ་རེད། དེས་ན་ཁྱེད་ཚོས་འདུ་ཁང་ཕུག་རྒྱུ་ལ་
བྲེལ་བ་མ་ལངས། ང་རང་གི་བསམ་ཚུལ་དེ་འདྲ་ཡིན། ང་མ་བབས་པའི་མི་ལ་མ་བཅོལ་
བའི་གཏམ་འདྲ་བ་ཞིག་རེད་དེ། ཡིན་ཡང་གཅིག་ན་ང་ཀྲུང་གོ་རྒྱལ་ཡོངས་ནང་བསྟན་
མཐུན་ཚོགས་ཀྱི་འགོ་འདྲེན་པ་ཞིག་གི་ཚུལ་རེད། དེར་འདང་བརྒྱབས་ན་ཞིང་ཆེན་གང་
ཡིན་རུང་ནང་བ་སངས་རྒྱས་པའི་ཆོས་ལུགས་ཀྱི་དོན་དུ་ང་རང་ལ་བསམ་འཆར་བཤད་
169



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒྱུའི་དབང་ཆ་ཡོད། གཉིས་ན་ས་ཆ་འདིའི་ལོ་རྒྱུས་ཀྱི་སྟེང་གི་སོང་ན་ང་ཡང་བཞག་སྡོམ་
དཔོན་ཚང་ནས་སྐྱེས་པ་རེད། སྔོན་སྲོལ་ལྟར་ན་དགོན་པ་འདིའི་དགོན་བདག་དང་བསྟན་
པ་འདིའི་བསྟན་བདག་བྱས་ན་མི་ཆོག་རྒྱུ་མི་འདུག དེའི་སྟབས་ཀྱིས་རང་གི་སེམས་ལ་ཤར་
བ་ཁྱེད་ཚོ་ཀུན་ལ་བཤད་པ་ཡིན། གཙོ་བོ་དགེ་འདུན་པ་ཐུགས་མཐུན་ཁྲིམས་གཙང་
བྱོས། དགོན་ས་འདི་བཟང་ན་མི་བཟང་ན་དེ་དོན་ཆུང་ཆུང་རེད། གཅིག་གིས་གཅིག་
ལ་ལེ་འདེད་དང་ཁོང་ཁྲོ་སློང་གི་མ་འདུག དེ་ལྟར་བྱས་ན་ལ་རྒྱ་ཕྱོགས་རིས་སུ་གྱུར་ནས་
རྗེས་སུ་དགོན་པའི་ནང་དུ་ཡང་ཕྱོགས་གཉིས་སུ་གྱུར་ན་དགོན་པ་ལ་མི་བཟང་། དགེ་འདུན་
པ་ཐུགས་མཐུན་རྒྱུ་ཧ་ཅང་གི་གལ་ཆེ། གཙོ་བོ་རང་རང་ཚོ་ཁྱིམ་ནས་ཁྱིམ་མེད་པར་རབ་
ཏུ་བྱུང་བའི་དགོས་པ་ཅི་ཞེ་ན། ཐར་བ་དོན་དུ་གཉེར་བ་རེད། དེས་ན་རང་གི་རྒྱུད་འདི་
འདུལ་ཐབས་སུ་བློ་ཁ་ནང་དུ་ཕྱོགས། སངས་རྒྱས་ཀྱི་གསུང་ཐམས་ཅད་པོ་རང་གི་སེམས་
སྟེང་ལ་ཚུར་སྦྱར་ནས་རང་གི་བློ་སྒྱུར་ཐབས་ཤིག་ཏུ་གྱུར་ན་ཆོས་ཆོས་སུ་འགྲོ་རྒྱུ་རེད།
དེས་ན་གྲྭ་ཚང་ཐུགས་མཐུན་ཁྲིམས་གཙང་གི་སྒོ་ནས་སྔོན་གྱི་འགྲིག་ལམ་ཕྱག་བཞེས་
མ་ཉམས་པ་ཞིག་བྱས་ན། ཕྱིའི་འདུ་ཁང་དང་རྩིག་པ་ལ་ཐུག་དུས་ལས་སླ་མོ་རེད། དཀའ་
མོ་མ་རེད། དཔེར་ན། ང་ཚོའི་བླ་བྲང་བཀྲ་ཤིས་འཁྱིལ་གྱི་ཚོགས་ཆེན་འདུ་ཁང་ལ་ད་ལོ་མེ་
སྐྱོན་ཤོར་ནས་གྱོང་གུད་ཆེན་པོ་ཐེབས་སོང་། ཡིན་ཡང་མི་རིགས་གྲང་ཉུང་ལ་ཆོས་ལུགས་
ཀྱི་སྲིད་ཇུས་ཡང་དག་པའི་རྐྱེན་གྱིས། ཀྲུང་དབྱང་གིས་སྒོར་མོ་མང་བོ་ཐད་ཀར་དུ་གནང་
ནས་ལོ་རྗེས་མ་ནས་བསྐྱར་བཞེངས་བྱེད་རྒྱུ་རེད། དཔེ་དེ་དང་མཚུངས་པར་ཕྱིའི་རྩིག་པ་ལ་
ཐུག་དུས་ལས་སླ་མོ་རེད། གཙོ་བོ་རང་གི་སེམས་རྒྱུད་འདུལ་རྒྱུ་དེ་རང་ལ་ཐུག་པ་ལས་
གཞན་སུ་ཞིག་གིས་ཀྱང་བཙན་གྱིས་འདུལ་ཐབས་མེད། དེའི་སྟབས་ཀྱིས་ཁྱེད་རྣམ་པ་ཚོས་
གཉོམ་ཆུང་ཚུལ་མཐུན་གྱི་སྒོ་ནས་རང་རང་ཚོས་བསླབ་གསུམ་གྱི་ཉམས་ལེན་དང་འཆད་
ཉན་བཤད་སྒྲུབ་ཀྱི་བྱ་བ་སྔར་གང་ཡོད་ཐམས་ཅད་མ་ཉམས་པ་བྱེད་རྒྱུ་ཐུགས་ལ་ཟུངས།
17)



བཀའ་སློབ་ཟིན་བྲིས་ཕྱོགས་བསྒྲིགས།
གཉིས་པ། གྲོང་བ་ཚོ་ལ་གནང་བའི་བཀའ་སློབ།
༡ འགྲིག་ཀུན་སྤྱོད་ཀྱི་སྐོར། ཁ་སང་དུས་ཚོད་ཀྱི་དབང་གིས་ཁ་བརྡ་བྱེད་རྒྱུ་མ་སོང་།
དེ་རིང་འདི་ན་གྲོང་བ་མང་བོ་འདུས་ཡོད་པས། ཁྱེད་སྐྱེས་ཕོ་མོ་རྒན་གཞོན་ཀུན་ཕྱིར་
སོང་ནས་དེ་རིང་གི་ཁ་བརྡ་རང་རང་གི་རུ་ཁ་ཁྱིམ་མཚེས་དང་ཉེ་གཞི་རྩ་ལག ཁ་བརྡ་
ངོ་ཤེས་ཚང་མ་ལ་ཤོད། ང་ཕོ་ལོ་དྲུག་ཅུ་ཐམ་པ་ལོན་སོང་། འུ་ཅག་མཛོད་དགེ་བཞག་སྡོམ་
གྱི་རྒྱུ་མཚན་ངས་ཤེས་པ་རེད། སྔར་རྒྱུ་ནོམ་པ་ཇི་འདྲ་ཡོད། ཁ་ཟས་གོན་པ་ཇི་འདྲ་ཡིན་
ངའི་སེམས་ན་ཡོད། བཞག་སྡོམ་འདི་སྡེ་བ་དཔའ་བོ་ཞིག་ཡིན། རྐུན་མ་ཇག་པ་མང་ས་
ཞིག་ཡིན། གཞན་གྱིས་ཐུབ་ཚོད་བྱེད་རྒྱུ་ཟེར་ན། བྱེད་མི་ཐུབ་པ་ཞིག་ཡིན། སྡེ་བ་གསེང་
ཡོད་ཅིག་ཡིན། རྒྱུ་ནོམ་པ་མེད་ས་མེད་ས་ཞིག་ཡིན། གནའ་དུས་ཡིན་ན་མེད་པོ་མང་། ཁ་
སང་ཆིབས་བསུ་བྱས་པ་སོགས་ལ་བལྟས་ན། དེང་སང་མི་ཧ་ཅང་ཇེ་མང་དུ་སོང་འདུག
རྒྱུ་ནོར་ཟས་གསུམ་ཡང་ཇེ་ཕྱུག་ཏུ་སོང་ཡོད་པས་ང་ཤིན་ཏུ་དགའ་བ་ཡིན། གཙོ་བོ་སྡེ་
བ་ཡིན་ན་མཚོ་བདེ་ན་ཉ་བདེ་ཟེར་བ་ཡིན་པས། རྒྱལ་ཁབ་དང་ཏང་གི་འགོ་འདྲེན་དང
རང་གི་རུ་སྡེ་བའི་ཁ་ཁ་འཕྲོ་ཚོའི་ཁ་ལེན་ཚིག་བརྩི་བྱོས། མེ་ཏོ ག་ལ་མགོ་ཡུ་དང་མི་ལ་
མགོ་རྔ་ཟེར་བ་བཞིན་མི་ལ་མགོ་རྔ་དང་མེ་ཏོག་ལ་མགོ་ཡུ་མེད་ན་ས་ཆ་ལ་ལོ་ལེགས་བཀྲ་
ཤིས་མི་འབྱུང་། ལྷག་པར་དུ་ཆུང་ཆུང་ཚོས་ཕ་མ་དང་ལོ་ལོན་རྒན་རྒོན་ཚོ་ལ་རྒས་ཁའི་
ཚེགས་ལེན་དང་འཆི་ཁའི་འགྲམ་སྐྱོར། ཁ་ལེན་ཚིག་བརྩི་བྱོས། རང་རང་ཡང་ལོ་ལོན་
དགོས་པ་རེད། རང་གི་ཕ་མ་ལ་བརྩི་བཀུར་བྱོས་དང་རང་ལ་ཡང་ཚེ་རིང་ཞིང་བསམ་
པའི་དོན་འགྲུབ། རྒྱའི་གནའ་གཏམ་ལ། སྔོན་རྒད་པོ་ཕ་བུ་གཉིས་ཡོད། སྐབས་ཤིག་ཏུ་
ཕ་རྒད་པོ་དེའི་རྐང་བ་གཉིས་ཞ་སོང་བ་ན། བུའི་སེམས་ལ་ཉིན་བཞིན་འདི་ལ་གཡོག་བྱེད་
དགོས་པ་དཀའ་མོ་རེད་བསམ་ནས། ཉིན་ཞིག་ཕ་རྒན་ཤིང་རྟ་འཁོར་ལོ་ཞིག་གི་ནང་དུ་
བཞག་ནས་མར་འབྲི་ཆུའི་ནང་དུ་འཕེན་པར་བརྩམས་པ་ན། ཕས་བུ་ལ་ངེད་གཉིས་ཅི་
171



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདྲ་བཤད་རུང་ཕ་བུ་རེད། ང་སྔོན་བསགས་ཀྱི་ལས་དབང་གིས་རྐང་བ་ཞ་སོང་བ་རེད་
མ་གཏོགས་ངས་བསམ་བཞིན་ལས་ཀ་མ་བྱས་པ་མ་རེད། ཅེས་ཡང་ཡང་ཁ་བརྡ་བྱས་
ཀྱང་བུས་ཁོའི་ཁ་ལ་མ་ཉན། དེ་ནས་ཕས་འོ་ན་ཁྱོད་ཀྱིས་ཁོ་འདྲུད་བྱེད་ཀྱི་འཁོར་ལོ་འདི་
ལ་ཚོན་རྩི་ཡག་པོ་ཞིག་ཐོངས་ལ་བདག་ལེགས་པོ་བྱོས་ཞེས་བཤད་པ་ན། བུས་དེ་ཅི་ཡིན་
ཞེས་དྲིས་པ་ལ། ཕས་ཁྱོད་ཀྱིས་ཁོ་ཆུ་ནང་དུ་འཕང་བ་རེད། རྗེས་སུ་ཁྱོད་ཀྱི་བུས་ཁྱོད་ཆུ་
ནང་དུ་འཕེན་ངེས་རེད། དེ་དུས་མ་མཐའ་ཁྱོད་འདྲུད་བྱེད་ཀྱི་ཤིང་རྟ་ཡང་ཆག་པོ་ཞིག་
ཡིན་ན་ཁྱོད་ཀྱི་སེམས་ལ་སྡུག་བསྔལ་ཞིག་འབྱུང་རྒྱུ་རེད་ཅེས་བཤད་པ་ན། བུའི་སེམས་ལ་
ཁོ་ཡང་རྗེས་སུ་འདི་འདྲ་བ་ཞིག་ཏུ་གྱུར་སོང་ན་ཁོའི་བུས་ཡང་ཁོ་ཆུ་ནང་དུ་འཕང་ན་ཅི་
བྱེད་བསམ་ནས་ཆུ་ནང་དུ་འཕེན་མ་ཕོད་པར་ཕྱིར་ཁྱེར་ཡོང་བའི་དཔེ་དེ་ལྟ་བུ་རེད། རང་
རང་ཚོ་ཡང་ལོ་ལོན་དགོས་པས། རང་གི་ཕ་མ་ཚོ་ལ་བརྩི་བཀུར་མ་བྱས་ན། རང་གི་བུ་ཕྲུག་
ཚོས་རང་ལ་ཡང་བརྩི་བཀུར་བྱེད་རྒྱུ་མ་རེད། རྗེས་སུ་མགོར་སྡུག་བསྔལ་འབྱུང་བ་གཅིག་
ཡིན། དེའི་སྟབས་ཕ་མ་ལ་གཅེས་སྐྱོང་བྱོས། ཕ་མ་ཚོ་ཡིན་ན་ཡང་བུ་ཕྲུག་ཚོ་ལ་སེམས་ཡག་
པོ་ཟུངས། ཁ་ཚེགས་མང་བོ་བྱེད་ཀི་མ་འདུག ཁོང་ཚོ་རང་ནར་སོན་ན་རང་དོན་རང་གིས་
བྱེད་རྒྱུ་རེད། རང་ཤི་སོང་ན་ཤུལ་དུ་སྡིག་དམོད་མི་བྱེད་པར་ངའི་ཕ་མ་དྲིན་ཅན་ཞེས་ཤུལ་
དུ་མ་ཎི་རེ་འདོན་མི་ཡོད་ན་བཟང་། དེ་མིན་ཁྱེད་ཚོ་ཚང་མས་འཁོན་འཛིང་མོ་མ་བྱེད།
ཇག་རྐུས་ཁྲམ་གསུམ་མ་བྱེད། གནའ་དུས་ཡིན་ན་མཛོད་དགེ་བཞག་སྡོམ་པ་མེད་པོ་རེད།
ཁ་མ་སོས་རྒྱབ་མ་ཁེབས་ན་སྐུ་ཅུང་རེ་བྱས་པ་ལ་ཁག་མི་འདུག དེང་སང་དེ་འདྲ་མ་རེད།
རང་ལ་རྒྱུ་འཚོ་སྐྱོང་བྱེད་རྒྱུ་ཡོད་པས་རྐུ་བྱེད་དགོས་དོན་མེད། རྐུ་བྱས་ན་དེ་བུ་དཔའ་བོ་
རེད། དེས་རྐུ་བྱེད་ཐུབ་པས་བུ་རབས་རེད་ཟེར་བ་ནི། གོམས་གཤིས་ཧ་ཅང་གི་ངན་པ་རེད།
སྤྱི་ཚོགས་གསར་བ་འདི་ལ་ལྷག་པར་དུ་བྱ་བ་བཟང་བོ་མ་རེད། དེས་ན་ང་རང་གི་བསམ་པ་
ཡིན། དགོན་པ་གྲྭ་ཚང་དང་ཨ་ལགས་རྣམ་པ་དང་མཛོད་དགེ་ཁྲི་བ་བཅས་བཞུགས་པས།
ཁྱེད་ཚོ་ཚང་མས་གྲོས་བྱས་ནས། མཛོད་དགེ་བཞག་སྡོམ་པས་མ་མཐའ་ཡང་ནང་རྐུས་ཙམ་
172



བཀའ་སློབ་ཟིན་བྲིས་ཕྱོགས་བསྒྲིགས། །
ལོ་རེ་གཉིས་ལ་གཅོད་ཐུབ་ན་ཡང་ཆོད། རང་གིས་ཕར་རྐུ་བྱས་ན་གཞན་གྱིས་ཚུར་ལ་ཡང་རྐུ་
བྱེད་རྒྱུ་རེད། རང་གིས་རྐུས་དུས་ངའི་ལག་ཏུ་རིན་མི་དགོས་པར་ཁེ་ཆེན་པོ་བྱུང་སོང་
བསམ་རྒྱུ་རེད། འོན་ཀྱང་གཞན་ལ་གྱོང་གུད་ཆེན་པོ་བྱུང་སོང་། གཞན་གྱིས་རང་གི་རྒྱུ་ཟོག་
རྐུས་སོང་ན། རང་སེམས་ལ་མི་བདེ་ཞིང་སྙིང་འཕར་བ་རེད། དེ་བཞིན་ཕན་ཚུན་སུ་ལ་ཡང་
གཅིག་པ་རེད། དེས་ན་ཁྱེད་ཚོས་ཕྱིན་ཆད་ཇག་རྐུས་ཁྲམ་གསུམ་མ་བྱེད། སྔོན་ཆད་མཛོད་
དགེ་བཞག་སྡོམ་པ་ཇི་འདྲ་ཡིན་རང་ཅག་ཚང་མའི་སེམས་ན་ཡོད་པ་རེད། འདི་འདྲའི་
མཁར་ཁང་བ་དང་གཞུང་ལམ་གང་ན་ཡོད། དེང་སང་མི་ཇེ་མང་དང་རྒྱུ་ཇེ་ཕྱུག་ཏུ་སོང་ན་
ས་འདང་མི་འདང་བྱེད་རྒྱུ་བྱུང་བ་ཕྱོགས་གང་དུ་གནས་ཚུལ་གཅིག་པ་རེད། སྤྱིར་ན་ང་བླ་
མ་ཞིག་གི་ཚུལ་འཛིན་པ་རེད། བླ་མ་ཡིན་ན་ཆོས་འདོན་མི་རེད། འཇིག་རྟེན་གྱི་བྱ་བ་བྱེད་
མི་མ་རེད། འོན་ཀྱང་། སེམས་ཅན་གྱི་འགྲོ་དོན་ལ་ཐུག་ན། སེམས་ཅན་རེ་རེའི་ཕྱིར་ཡང་
གནར་མེད་པའི། །མེ་ནང་བསྐལ་བ་རྒྱ་མཚོར་གནས་དགོས་ཀྱང་། །ཞེས་སེམས་ཅན་གྱི་དོན་
སྒྲུབ་དགོས་ན་མེ་ནང་དུ་འདུག་ཐུབ་པ་ཞིག་གསུངས་ཡོད་པས། བོད་ཁ་བ་ཅན་འདི་ཁ་
འཆམས་པོ་ཞིག་བྱུང་ན། རང་གིས་རང་མི་གསོད་པ། ཕུ་ནུའི་ནང་དུ་དམེ། འོ་ཟོ་ནང་དུ་
ཁྲག་མ་བྱས་ན་བསམ་པ་བཟུང་ནས། ན་ནིང་གཞེས་ནིང་ཕྱོགས་སོ་སོར་སོང་ནས་གྱོད་
བཤད་གྱོད་གཏམ་བྱས་ཏེ་ས་དོན་ཆུ་དོན་མང་བོ་ཞིག་ཐག་བཅད་ཚར་བའི་ཚུལ་ཡིན།
ཁྱེད་ཚོ་ཡིན་ན་ཡང་ན་ནིང་ཨ་ནི་ཐང་བ་དང་ཕན་ཚུན་བར་བརྡུང་རེས་མང་བོ་རྒྱབ་
འདུག དེ་ལྟར་མ་བྱེད། དོན་དག་ཅི་ཡོད་ན་ཐང་དུ་བསྡད་ནས་བཤད་ན་བཟང་། ཡར་
ལངས་ནས་གཡུག་ན་མི་བཟང༌། གནའ་སྤྱི་ཚོགས་རྙིང་བ་ཡིན་ན་བུའི་བཟང་ངན་རེད།
རྟའི་མགྱོགས་དང་རེད། རང་གིས་མ་ཐུབ་ན་གཞན་མགོ་ཐོག་ཏུ་ལྡིང་རྒྱུ་རེད། དེང་སང་
རྒྱལ་ཁབ་ཀྱི་སྲིད་ཇུས་བཟང་ཞིང་མི་དམངས་སྲིད་གཞུང་ཡོད་པས། ཞུ་ས་བཤད་ས་འདུག
གྲོས་མོལ་སྡུར་གསུམ་བྱོས། མི་གསོད་རེས་དང་རྒྱུ་ཟོག་འདེད་རེས་འཁོན་འཛིང་རེས་མ་
བྱེད། དེ་ལྟར་བྱས་པས་ཕན་ཐོགས་ཅི་ཡང་མེད། མཛོད་དགེ་བཞག་སྡོམ་པ་ཇི་འདྲ་ངར་
ཡང་ཨ་ནི་ཐང་བ་བདའ་ནས་བྲོས་འགྲོ་ས་མེད། ཨ་ནི་ཐང་བ་ཇི་འདྲ་ངར་རུང་ཁྱོད་མཛོད་
173



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དགེ་བཞག་སྡོམ་པ་བངའ་ནས་བུད་འགྲོ་ས་ཡང་མེད། ཕན་ཚུན་བར་དུ་ས་མཚམས་ཆུ་
མཚམས་ཞིག་དགོས་པ་ད པེ་རེད། དེའི་སྟེང་དུ་ཅུང་རེ་ཚུར་ཕམ་པ་ཅུང་རེ་ཕར་ཕམ་པ་
ཡོད་པ་རེད། ཕར་ཕམ་ཚུར་ཕམ་ཅུང་རེ་མེད་ན་གྱོད་དོན་ལ་འགྲིག་ཐབས་མེད། དེ་རིང་
ཁ་སང་རང་ཅག་རྣམས་ལ་བདེ་སྐྱིད་འདི་འདྲ་འཛོམས་འདུག དེས་ན་གྱོད་ཁ་མཆུ་མ་
ཕུད་ན་བཟང༌། གནའ་རིག་གནས་གསར་བརྗེའི་སྐབས་སུ་ཅུང་ཙམ་ཞིག་མ་འགྲིག་ན།
འཐབ་རྩོད་རྡུང་རྡེག་བྱས། མགོ་ལ་ཞྭ་སྐོན་ཡར་བསྐྱངས་སྐབས་སུ་ས་རྩོད་ཆུ་རྩོད་བྱེད་རྒྱུ་
གང་ན་ཡོད། འཁོན་འཛིང་རེས་བྱེད་རྒྱུ་ཡང་མི་འདུག ཐམས་ཅད་སྐྲག་ཅིང་འཇིགས་ནས་
བུ་རབས་ཟེར་བ་ཤིན་ཏུ་དཀོན། དེང་སང་སྲིད་ཇུས་འཇམ། འགྲིག་ལམ་ལྷོད་སོང་ན་སྡིག་
སྡུག་གཏམ་ངན་མང་བོ་བྱུང་བ་ཤིན་ཏུ་མི་བཟང་། ༼ ཆང མདོར་བསྡུས་ན་ཕྱིན་ཆད་
ཁྱེད་ཚོས་ཇག་རྐུས་ཁྲམ་གསུམ། འཁོན་འཛིང་མོ་དང་བརྡུང་རེས་མ་བྱེད། དོན་དག་ཅི་
ཡོད་ན་ཐང་དུ་བསྡད་ནས་བཤད་ན་བཟང་། བཤད་ས་ཞུ་ས་ཡོད་པ་སེམས་ལ་ཟུངས།
༢ རིག་གནས་སློབ་གསོའི་སྐོར། ངས་སྔོན་ཆད་ཡང་བཤད་མྱོང་། རང་ཅག་བོད་འདི་
མི་རིགས་གཞན་གྱི་རྗེས་སུ་ལུས་བྱེད་གཙོ་བོ་རང་ལ་ཡོན་ཏན་མེད་པའི་རྐྱེན་གྱིས་རེད།
༈ ཆད པཎ་ཆེན་རིན་པོ་ཆེ་བཅས་བོད་ཁ་བ་ཅན་གྱི་མི་སྣ་མཐོ་དྲག་སུ་ཡིན་རུང་ཐམས་
ཅད་པོ་བསམ་པ་གཅིག་མཐུན་གྱི་སྒོ་ནས། བོད་ལ་རིག་གནས་མེད་པས་རྗེས་སུ་ལུས་
འདུག་ཅེས་རིག་གནས་ཀྱི་བྱ་བ་གཙོ་བོ་བྱེད་ཀྱི་ཡོད། ཁྱེད་ཚོ་ལ་ངོ་མས་བླ་མ་ལ་དད་
པ་ཡོད། ཁ་ལེན་གསུང་བརྩི་བསམ་ན་རང་གི་ས་ཆའི་བྱིས་པ་ཚོ་སློབ་གྲྭའི་ནང་དུ་ཞོགས་
ལ་ཡི་གེ་བཟང་བོ་ཞིག་སློབ་ཏུ་ཆུགས། ཡོན་ཏན་ཞིག་མེད་པ་ན་སྤྱི་ཚོགས་རྗེས་སུ་ཇེ་འཕེལ་
ཇེ་རྒྱས་དང་། ཚན་རིག་ཇེ་དར་དུ་སོང་དུས་སྤྱིར་ན་འགྲོ་བ་མིའི་རྗེས་མི་ཆོད་པ་ཞིག་ཏུ་
འགྱུར་རྒྱུ་རེད། བོད་ཡིན་ན་མི་རིགས་གཞན་དང་འདྲ་འདྲ་རེད། ཁ་ལག་པ་དབང་བོ་ལྔ་
བོ་གང་ཡིན་ན་ཆད་ལྷག་མེད། དེ་མ་ཟད་བོད་ཡིག་ལ་འཛམ་གླིང་དུ་མིང་གྲགས་ཆེན་པོ་
ཡོད། ཡིན་ཡང་མི་རིགས་གཞན་གྱི་རྗེས་མི་ཆོད་པའི་རྩ་བ་ཡོན་ཏན་མེད་པའི་རྐྱེན་གྱིས་རེད།
འདི་ཕྱོགས་སུ་ཨ་ཁུ་ཉི་མའི་སློབ་གྲྭ་དེ་ངོ་མ་བཟང་བོ་རེད། ཁྱོད་ཚོ་ལོ་ལོན་ཚོས་འདང་བརྒྱབ་
37



བཀའ་སློབ་ཟིན་བྲིས་ཕྱོགས་བསྒྲིགས།
ན་ངའི་ཀླད་པ་འདི་ཧ་ཅང་གི་མི་བཟང་བར་འདུག་བསམ་ལས་ཡང་ཆེ་སྟེ། འོན་ཀྱང་། ངས་
སངས་རྒྱས་ཀྱི་བསྟན་པ་དར་ན་བསམ་པ་ལས་སངས་རྒྱས་ཀྱི་བསྟན་པ་ཉམས་རྒུད་དུ་གྱུར་
ན་ངས་ནམ་ཡང་མ་བསམ་པར་གྱ་ལེ་གྱོ་ལེ་མ་ཤི་བར་བསྡད་པ་ཡིན། དེས་ན་བླ་མ་གྲྭ་བ་
ཡིན་ན་བཟང་བོའི་རྐང་དགོས་མ་གཏོགས་ངན་པའི་གྲངས་མི་དགོས། བླ་མ་གྲྭ་བ་མང་བོ་
ཡོད་དགོས་དོན་མེད། གཙོ་བོ་རྐང་ས་བཟང་དགོས། ངས་སྐབས་སྐབས་སུ་འདང་བརྒྱབས་
ན། དམངས་ཚོགས་ཚོ་ལ་མི་ཤི་ན་ཆོས་འདོན་མི། གསོན་ན་སྐུ་རིམ་རིམ་གྲོ་ཞིག་སྒྲུབ་མི་རང་
གི་བླ་མ་གྲྭ་ཚང་ཞེས་དཀོན་མཆོག་གསུམ་པོ་དགེ་འདུན་པ་དགོས་པ་ངོ་མ་རེད། འོན་ཀྱང་།
དེང་སང་གི་བོད་ཁ་བ་ཅན་ལ་མཚོན་ན་གྲྭ་ཚང་ཞིག་ལས་སློབ་གྲྭ་བཟང་བོ་ཞིག་ཡོང་ན་ཤིན་
ཏུ་གལ་ཆེ་བར་འདུག བོད་མི་རིགས་འདིས་མི་རིགས་གཞན་གྱི་རྗེས་ཆོད། རང་གི་རང་
དོན་འགྲུབ་པ་ཞིག་བྱུང་བ་ན། དེ་དུས་སུ་སངས་རྒྱས་ཀྱི་བསྟན་པ་དར་རྒྱུ་རང་གི་རང་ལག་
རེད། དེ་མ་བྱས་ན་རང་གིས་སྲིད་ཇུས་བ ཤང་མི་ཤེས་ཤིང་དོན་གང་ཡིན་ཧ་མི་གོ འཇིག་
རྟེན་གྱི་འཕེལ་ཕྱོགས་མི་ཤེས་པར་སངས་རྒྱས་ཀྱི་བསྟན་པ་དར་དགོས། བོད་ལ་བདེ་སྐྱིད་
འབྱུང་དགོས་ཟེར་ན་འབྱུང་རྒྱུ་དཀའ་མོ་རེད། དེའི་སྟབས་སློབ་གྲྭ་འདི་ཧ་ཅང་གལ་ཆེ་བ་
ཁྱོད་ཚོའི་སེམས་ལ་ཟུངས།
༣ རྙིང་ཞེན་ཕྱོགས་རིས་ཀྱི་ལྟ་ངན་ལ་བཀྱོན་པ། ལྷག་པར་དུ་དེང་སང་ཕྱོགས་རིས་མ་
བྱེད། སྲིད་ཇུས་ཇེ་བཟང་ཇེ་ལྷོད་དུ་སོང་ནས་ཕྱིར་ཆོས་སྒོ་ཕྱེ་བ་དང་མཉམ་དུ་ཡང་གྲུབ་
མཐའ་རྩོད་རྒྱུ། རང་རང་གི་ཕྱོགས་རིས་འཛིན་རྒྱུ། དཔེར་ན་ལྷ་མོ་ཉིན་སྲིབ་ཡིན་ན། སྔོན་
ཆད་ཕན་ཚུན་བར་བཤད་རྒྱུ་དང་ཕྱོགས་རིས་ཧ་ཅང་ཆེ། རྗེས་སུ་རིག་གནས་གསར་བརྗེ་
ཡི་སྐབས་ལྟ་བུ་ལ་གྲྭ་བ་ཞིག་ཡིན་པ་ན་གཅིག་གིས་གཅིག་རིག་ན་སེམས་ལ་དུངས་པ་བྱུང་
ཞིང་རང་ཅག་ལ་ཆོས་ཤིག་འདོན་རྒྱུའི་བསྐལ་བ་བྱུང་ན། སྔོན་ཆད་ཀྱི་ཕྱོགས་རིས་དེ་དག་
གིས་ཅི་བྱེད། ད གོས་དོན་མེད་ཟེར། ད་ཡང་ཕྱིར་ཆོས་སྒོ་ཕྱེས་པ་ན། ཕན་ཚུན་བར་དུ་
ཕྱོགས་རིས་བཟུང་ནས་གཅིག་གིས་གཅིག་ལ་ངན་བཤད་བྱེད་པ་སོགས་ནི་ཧ་ཅང་གི་
སེམས་ངན་མི་ལེགས་པའི་བྱ་བ་ཡིན་པས་དེ་ནི་ཤིན་ཏུ་མི་བཟང་། དེ་མཚུངས་ས་དགེ་རྙིང་
]
175



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གསུམ་ཇོ་བོན་རྫོགས་གསུམ་གང་ཡིན་རུང་ཕན་ཚུན་བར་གྲུབ་མཐའ་བརྩད། རང་གིས་
རང་གི་ནང་དུ་ཕྱོགས་རིས་འཛིན་པ་ནི་ཆེས་ཤིན་ཏུ་བྱ་བ་ངན་པ་ཡིད་སྐྱོ་བའི་གནས་ཤིག་
རེད། དེ་ཤིན་ཏུ་ནས་ཀྱང་མི་བཟང་། ༼ ཆད སུ་ཡིན་ན་འདྲ་འདྲ་རེད། མཛད་པ་འཕྲིན་
ལས་རྒྱས། སངས་རྒྱས་ཀྱི་བསྟན་པ་བཟུང་། བོད་སེམས་ཅན་ལ་ཕན་ཐོགས་ན་ངེས་པར་དུ་
བཀའ་དྲིན་ཆེ་ཞུ་རྒྱུ་རེད། ལ་ལ་ཚོས་རང་གི་སེམས་ཀྱི་ཕྱོགས་རིས་ཀྱི་སྟབས་ཀྱིས། ཁོ་རང་
གི་སེམས་ལ་ཤར་བ་དེ་འདྲ་ལོས་ཡིན་བསམ་ནས། ༼ ཆང ༽ ཕྱོགས་རིས་བྱེད་ན་དེ་འདྲའི་
ཕྱོགས་རིས་བྱེད་ཀི་འདུག ཁྱོད་ཚོ་ཡིན་ན་ཡང་གཅིག་པ་རེད། རང་ཅག་མཛོད་དགེ་
བཞག་སྡོམ་པར་མཚོན་ན་གནའ་ཡང་གུར་གསེར་གཉིས་འདྲ་འདྲ་ཡིན། ད་དུང་ཡང་
དགོན་གཉིས་ལ་ཁྱད་མེད་པར་གསོལ་བ་ཐོབས། ཕྱོགས་རིས་མ་བྱེད། སྔོན་ཆད་བོད་ཀྱི་
ལོ་རྒྱུས་ཀྱི་ཐོག་ཏུ་བོད་འདི་ཡང་དར་རྒྱས་ཆེན་པོ་འགྲོ་མི་ཐུབ་པའི་རྩ་བ་ནི་བོད་རང་གི་
ནང་འཁྲུག་མང་བོ་བརྒྱབས་པས་རེད། རྒྱལ་པོ་གླང་དར་མའི་རྗེས་ནས་ལྷག་པར་ནང་ཁུལ་
དུ་གསོད་རེས་དང་འཐབ་རྩོད་མང་བོ་བྱས། རང་གིས་རང་བསད་བའི་རྩ་བ་མང་བོ་
ཞིག་ཕར་དེད་ན་ཆོས་ཕྱོགས་སུ་ཐུག་ཡོད། ཁྱེད་ཚོ་མཛོད་དགེ་བཞག་སྡོམ་པ་ཡིན་ན་བླ་
མ་གང་ཡིན་རུང་གསོལ་བ་ཐོབས། དད་པ་བྱོས། དད་ལོག་མ་བྱེད། ཕྱོགས་རི ས་མ་བྱེད།
ཕྱོགས་རིས་བྱས་ན་རྗེས་སུ་རུ་སྡེ་བ་ཁ་མི་འཆམས། དགོན་པ་གྲྭ་ཚང་ཚོའི་ཐུགས་མི་མཐུན་
ཞིང་རང་གི་ས་ཆ་ལ་བཀྲ་མི་ཤིས་པ་སོགས་འབྱུང་བས་ཤིན་ཏུ་མི་བཟང་བ་དེ་ཀུན་གྱི་སེམས་
ལ་ཟུངས།
གསུམ་པ། མ་འོངས་སྲིད་ཇུས་ཀྱི་ཁ་ཕྱོགས་དང་བསྔོ་སྨོན་གྱིས་མཇུག་བསྡུས་པ།
དེང་སང་སྲིད་ཇུས་ཡང་ཧ་ཅང་ཡག་པོ་རེད། ང་པེ་ཅིན་དུ་སོང་ནས་ཟླ་གཅིག་ལྷག་
ཏུ་བསྡད་ཅིང་། ཀྲུང་དབྱང་གི་འགོ་འདྲེན་ཚོ་དང་ཐུག་ནས་ཁ་བརྡ་ཡང་བྱས་པ་ཡིན། ཆོས་
ལུགས་ཀྱི་ཕྱོགས་སུ་ཡང་སྲིད་ཇུས་ཇེ་ཡག་མ་གཏོགས་ཇེ་ངན་དུ་འགྲོ་རྒྱུ་མ་རེད། ཆབ་སྲིད་
དང་དཔལ་འབྱོར་གང་ཐད་ནས་རྒྱལ་ནང་དུ་ཡར་རྒྱས་ཧ་ཅང་ཆེན་པོ་འགྲོ་བཞིན་འདུག
176



བཀའ་སློབ་ཟིན་བྲིས་ཕྱོགས་བསྒྲིགས།
འུ་ཚོའི་ས་ཆ་འདིར་ཡང་སྔོན་དང་བསྡུར་ན་འཕེལ་རྒྱས་བྱུང་ཡོད། འོན་ཀྱང་། ད་དུང་
ཡང་ཕྱུག་པོ་མ་རེད། ཁྱེད་ཚོ་ཀུན་གྱིས་སྲིད་གཞུང་གི་ཁ་ལེན་ཚིག་བརྩི་དང་། རང་རང་
གི་ཐོན་སྐྱེད་ལ་ཕྱི་རེམས་བྱོས་དང་རྒྱུ་ནོར་ཟས་གསུམ་གྱི་མགོར་བུད་ནས་བདེ་སྐྱིད་ཕུན་
སུན་ཚོགས་པ་ཞིག་འབྱུང་རྒྱུ་རེད། ང་རང་ཉིད་ཕྱིར་རང་ཡུལ་དུ་ཡོང་ནས་དེ་རིང་འུ་ཅག་རི་
ཡུལ་ཁ་ངོ་ཐུག་པ་རེད། འུ་ཅག་ཁ་ངོ་མ་ཐུག་པར་སྤྱི་ལོ་གཅིག་དགུ་ལྔ་བཅུ་ང་བརྒྱད་ནས་
ད་བར་མི་ལོ་ཉི་ཤུ་རྩ་བརྒྱད་འགོར་སོང་། དེ་དུས་བྱིས་པ་ཞིག་ཡིན་ན་ཡང་ད་ཡར་སྐྱེས་
ནས་མི་ཚད་ཐུར་སྒུར་ཚད་དུ་ཐོན་སོང་། ང་རང་ཡང་ཕྱིར་རང་ཡུལ་དུ་ཡོང་ནས་ཁྱིམ་ཚང་
སོ་སོའི་ཁྱིམ་དུ་སོང་སྟེ། འཚོ་བ་དང་གནས་ཚུལ་ཇི་འདྲ་ཡིན་ལྟ་དགོས་བསམ་ཡང་དེ་རིང་
ནངས་ཁ་སངས་རྒྱས་ཀྱི་བསྟན་དོན་ཟེར་ན། རྒྱལ་ཁབ་ཀྱི་སྲིད་དོན་ཟེར་ན། ང་ལ་ཕྱོགས་
གང་ཐད་དུ་བྱ་བ་ཧ་ཅང་མང་བས་ཁོམ་པ་མ་བྱུང་། འཕྲོ་ཕྱིན་ཆད་ཀྱང་ཡོང་ནས་ཁྱེད་ཚོའི་
འཚོ་བ་ཇི་འདྲ་བྱས་འདུག་བལྟ་དགོས་བསམ་ཡོད། ཁྱེད་ཚོ་ང་རང་གི་རུ་སྡེ་ཕ་ཡུལ་རེད། ང་
ས་ཆ་འདི་ནས་སྐྱེས་པའི་མི་རེད། ལོ་འདི་ཉིད་ཀྱི་རིང་ལ་སྔོན་ཆད་ཀྱི་གྲོགས་པོ་ངོ་ཤེས།
ཆུང་དུས་ཀྱི་རྩེད་གྲོགས་དགོད་གྲོགས་རྣམས་དེང་སང་དྲིས་ན། དེ་ཤི་སོང་འདི་ཤི་སོང་ཞེས་
ཤི་བོ་གྲངས་མེད་པ་ཞིག་ཡོད། གལ་སྲིད་དེ་རྣམས་དེ་རིང་འདིར་ཡོང་ནས་འུ་ཅག་ཤི་གསོན་
ཚང་མ་ཁ་ངོ་ཞིག་ཐུག་རྒྱུ་བྱུང་ན་སེམས་ལ་ཇི་འདྲའི་དགའ་སྤྲོ་འབྱུང་བ་ལ། འོན་ཀྱང་།
སྔོན་བསགས་ཀྱི་ལས་དབང་གིས་འཆི་བ་མགོ་ཐོག་ཏུ་བབས་ནས་ཚེ་ཕྱི་མའི་ཡུལ་དུ་སོང་
ཚར་འདུག དེ་དག་རྣམས་ལ་ཡང་ངས་དེ་རིང་དཀོན་མཆོག་ལ་གསོལ་བ་འདེབས། ཕྱི་མ་
ན་ངན་སོང་མེད། བར་དོ་ན་འཇིགས་སྐྲག་མེད་ཅིང་ཐར་བ་དང་ཐམས་ཅད་མཁྱེན་པའི་
གོ་འཕང་ཐོབ། ཚེ་འདི་ནས་མ་ཐུག་ཀྱང་ཕྱི་མ་ནས་ཁ་ངོ་ཐུག་པའི་སྨོན་ལམ་འདེབས།
ཁྱེད་ཚོ་ཡིན་ན་ཡང་ད་ཐེངས་ང་ལ་ཁོམ་པོ་མང་བོ་མ་བྱུང་། རྗེས་སུ་ཁོམ་པོ་རེ་བྱུང་ན་འུ་
ཚོས་ཁ་བརྡ་དལ་མོ་བྱེད། གང་ལྟར་ངས་གོང་དུ་བཤད་པ་རྣམས་ཁྱེད་ཚོས་གཞན་ལ་ཤོད།
རང་མི་རང་གི་ཡུལ་དུ་ཡོང་ན་ཁ་བརྡ་ཞིག་བྱེད་འདོད་ནས་དེ་རིང་ཁ་བརྡ་མདོར་བསྡུས་
འདི་འདྲ་ཞིག་བྱས་པ་ཡིན། ཞེས་གསུངས་སོ། །
17



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །བསད་ཚོ་རྩེ་བདུན་ལ་ཐོག་འབར་གྱི་ལབ་ཙེ་བསྟད་
ཉིན་གྱི་བཀའ་སློབ་བཞུགས་སོ། །
ཁོང་གི་ཉིན་ཐོ་ལས། སྤྱི་ལོ་ ༡༩༩༠ལོའི་སྤྱི་ཟླ་༦ པའི་ཚེས་༩ བོད་ཟླ་ལྔ་བའི་ཚེས་བཅུ་བདུན་ལ་བསང་ཁོག་ལ་
ལབ་ཙེ་སྟོང་དུ་སོང་། ཀུང་ཧྲེའི་སྒོ་ནས་ལས་བྱེད་པ་ཚོས་ཁ་དར་འཐེན་ཞིང་རྟ་བསུ་བྱས། དེ་ནས་གུ་གུའི་ཕྱུག་ལུང་
ན ས་བ ས ང་ཚོ་རྩེ་བདུན་ནས་བསུ་བ་བྱས། སྒར་ཁ་ནས་རྟ་བཞོན་ནས་ཐོག་འབར་སྟོང་དུ་སོང་། ཉི་མ་ཧ་ཅང་
ལེགས། མདའ་ཤིང་ཁོང་ཚོས་བསྟང་པོ་མ་བཟང་བས་ལོག ཕྱི་དྲོ་ཁོང་ཚོར་ཁ་བརྡ་བྱས། མངའ་འོར་སྟོང་བྱས། ཕྱི་
དྲོ་ཞང་སྲིང་གཞུང་ནས་ཇ་དྲངས། ཁོང་ཚོར་ཇ་ལན་འདུ་གཅིག རྟར་ཁུ་སྒམ་གཅིག་སོགས་བྱིན། ནུབ་ཕྱིར་འབྱོར།
ཞེས་གསུང་བ་བཞིན་གསུང ས་བ ཤད་འདི་ནི་ཁོང་ཉིད་དགུང་ལོ་རེ་ལྔ་བ་ལྕགས་རྟ་༼ ༡༩༩༠༽ཧོར་ཟླ་བཞི་
བའི་ནང་སྟེ། རྣམ་ཐར་དང་ག་ལྗོན་ལས། བཅུ་བདུན་ཉིན་བསང་ཁོག་ལ་ཕེབས་ནས་ཐོག་འབར་གྱི་ལབ་རྩེ་གསར་
དུ་བཙུགས། དང་ འ་མཁར་ནང་དུ་གཏེར་གྱིས་བཀང་། བསང་མཆོད་རྒྱ་ཆེན་པོ་བྱས་ནས་བསང་རྒྱས་པ་གསུངས།
མཇུག་ཏུ་མི་དམངས་ལ་འཁོན་རྡུང་རེས་དང་རྐུ་མ་བྱེད། བླ་མ་དཀོན་མཆོག་ལ་སྐྱབས་འགྲོ་དང་། མ་ཎི་ཐོན།
ལས་རྒྱུ་འབྲས་དང་ཕ་མ་ལ་བརྩི་འཇོག་བྱོས། སྡིག་པ་ལ་འཛེམ། ཕྱག་སྐོར་སོགས་དགེ་བ་རེ་སྒྲུབ་ཅི་ཐུབ་ལྟོས་
ཞེས་སོགས་ཞལ་ཏ་མང་བོ་གནང་། ཞེས་གསུངས་ཤིང་། བཀའ་སློབ་དངོས་གཤམ་གསལ་
དེ་རིང་བསང་ཚོ་རྩེ་བདུན་ཐམས་ཅད་འཛོམས་ས་འདི་ནས་ཁ་བརྡ་ཚིག་གསུམ་
བཤད་ན་ཞེས་པའི་རེ་བ་བྱེད་མི་འདུག་པས། དེ་རིང་རྡོ་རྗེ་ཐོག་འབར་ཁྱེད་ཚོའི་གཞི་བདག་
ཏུ་བསྟད་པ་ཡིན་ལ། འདིའི་སྐོར་སྐྱབས་མགོན་རིན་པོ་ཆེས་ང་ལ་ཐེངས་ཁ་ཤས་སུ་
གསུངས་བྱུང་། སྔོན་ཐེངས་ཁ་ཤས་སུ་བསྟད་ཀྱང་འཚིག་སོང་། དེའི་ཁར་བསང་ཁོག་
འདི་དེང་སང་ཁ་མི་འཆམས་འདུག ཕྱི་ནག་པོ་དགྲ་ལ་ཐུག་ན་ཇི་འདྲ་ཡིན་མི་ཤེས། འོན་
ཀྱང་། ནང་ཕུ་ནུའི་བར་དུ་ཚང་མ་ལ་བཤད་རྒྱུ་གཏམ་རྒྱུ་མང་ཞིང་འཁོན་རྡུང་རེས་རྒྱག་
178



བཀའ་སློབ་ཟིན་བྲིས་ཕྱོགས་བསྒྲིགས།
ཐུབ་ནི་ཞིག་རེད། དེས་ན་ཐོག་འབར་འདི་གལ་ཆེ་འདུག ཁྱོད་ཀྱིས་ངེས་པར་དུ་སྟོང་དགོས་
ཞེས་གསུངས་པས། གཅིག་ན་ཁོང་གི་གསུང་མ་བཅག གཉིས་ན་བསང་ཚོ་རྩེ་བདུན་གྱི་ཁ་
ཁ་འཕྲོ་རྒད་པོ་རྒོད་པོ་ཚོ་ས་ལན་ཀྲུའུ་ཚུན་ཆད་དུ་ཡང་དང་ཡང་དུ་ཡོང་ནས་འདི་བསྟོད་
དགོས་ཞེས་རེ་བ་བྱས་པས། དེ་རིང་སྐར་མ་བཟང་བོ་སྟོབས་ལྡན་དགེ་བ་ཞིག་གི་ཉི་མ་རེད།
བསང་ཚོ་རྩེ་བདུན་ཟེར་ན་ངའི་སེམས་ཀྱི་ནང་ན་ཁྱེད་སྡེ་བ་ཡ་རབས་ཤིག་ཡིན། སྒར་དགོན་
པ་གྲྭ་ཚང་ལ་སྡེ་བ་དྲིན་ཅན་ཞིག་ཡིན། སྔར་སྤྱི་ཚོགས་རྙིང་བའི་རིང་ལ་སྐུ་གཡོག་ཞབས་
ཞུ་བསྒྲུབས། གླ་བ་གཡོག་པོ་བྱས། རྐང་བ་ལག་པའི་ཁ་མ་བྱས་ནས་སོང་བ་ཞིག་རེད།
རྗེས་སུ་རིག་གནས་གསར་བརྗེ་དང་གཡོན་ཐལ་ཆེ་བའི་ལམ་ཕྱོགས་ཀྱི་སྐབས་སོགས་སུ་
གྲྭ་བ་རྣམས་ཕེབས་ས་བཞུགས་ས་མེད་སྐབས། བསང་ཚོ་རྩེ་བདུན་གྱིས་ལྐོག་ནས་མཆོད་
ཡོན་སྦྱིན་བདག་བྱས་ནས་གྲྭ་བ་མང་བོ་བསང་ཁོག་ནས་བཞུགས་པ་རེད། དེར་བལྟས་
ན་ཡང་སྡེ་བ་ཡ་ར བས་རེད། དགོན་པ་བཀྲ་ཤིས་འཁྱིལ་བ་ཚང་དང་རྣ་འ གྲམ་པ་བྱས་
ན ས་མི་ལོ་ཉིས་བརྒྱ་སུམ་བརྒྱའི་རིང་དུ་བསྡད་པས། དགོན་པ་གྲྭ་ཚང་གི་བྱིན་རླབས་
དང་ཀུན་མཁྱེན་བླ་མའི་ཐུགས་སྨོན་སོགས་ཀྱིས་ཡིན་རྒྱུ་རེད། སྔོན་ལ་བལྟས་ན་ཁྱེད་ཚོ་
དེ་རིང་ནངས་ཁ་རྒྱུ་ནོར་ཟས་གསུམ། ཁ་ཟས་གོན་པ་ཆ་ཐམས་ཅད་ནས་སྔོན་ལ་བསྡུར་
ན་ཡར་ཐོན་བྱུང་འདུག གནའ་དུས་བསང་ཚོ་རྩེ་བདུན་ཇི་འདྲ་ཡིན། ང་ད་ལོ་ལོ་དྲུག་ཅུ་
རེ་ལྔ་རེད། ང་ལོ་ལྔའི་སྟེང་དུ་བླ་བྲང་དགོན་པར་ཡོང་བ་རེད། དེས་ན་ལོ་དྲུག་ཅུའི་རིང་
ལ་འུ་ཅག་རྣ་དང་འགྲམ་པ་ག ཤིབ་ནས་བསྡད་པ་རེད། བསང་ཚོ་རྩེ་བདུན་གྱི་རྒྱུ་མཚན་
ཇི་འདྲ་ཡིན་ངའི་སེམས་ན་ཡོད་པ་རེད། གནའ་རྒྱ་མཱ་ཅེའུ་ཚང་གིས་བརྒྱབས་ནས། ང་ས་
འདིར་ཡོང་དུས་བསང་ཚོ་རྩེ་བདུན་རྒྱུ་ནོམ་པས་སོང་ན་རྒྱུ་ནོམ་པ་མེད། མི་གྲངས་ཁྱིམ་
ཚང་གིས་སོང་ན་ཁྱིམ་ཚང་མང་བོ་མེད། དེང་སང་ཐམས་ཅད་པོ་ཡར་རྒྱས་སུ་སོང་འདུག
དེ་ཧ་ཅང་བཟང་བོ་རེད། གཅིག་ནས་ཀུན་མཁྱེན་བླ་མའི་གསུང་། གཉིས་ན་ཁྱེད་བསང་
ཚོ་རྩེ་བདུན་ནི། གྲྭ་སྟོང་ཕྲག་གསུམ་དགོན་པ་གྲྭ་ཚང་ལ་དྲིན་ཅན་ངགེ་ཅན་བྱས་ནས་
17



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྡད་པ་ལ་འདང་བརྒྱབས་ནས། ང་ལོ་ཚོད་ནམ་ཚོད་དང་ན་ནིང་དོ་ཚིགས་རྐང་བ་ན་
ནས་འོ བ་ཆེན་སྒོར་མོ་ཡང་མི་གནོན་པའི་ཚོད་ཡིན་པས། རི་འདི་འདྲའི་མཐོན་པོའི་
ཁར་འགྲོ་བའི་ཚད་མ་རེད། འོན་ཀྱང་། ཆ་ཐམས་ཅད་ལ་འདང་བརྒྱབས་ནས་དེ་རིང་
ང་འདིར་ཡོང་ནས་ཁྱེད་ཚོ་ལ་ལབ་རྩེ་བསྟད་པ་ཡིན། དེས་ན་ཡུལ་ལྷ་གཞི་བདག་གི་མཐུ་
སྟོབས་ནུས་པ་ཇི་འདྲ། དེ་རིང་གནམ་གྱི་ཚུགས་ཀ་སྤྱོད་པ་འདི་ལ་བལྟས་ན་ཡང་ཕལ་
ཆེར་ཤེས་པ་ལྟ་བུ་ཞིག་རེད། ས་འདིའི་ཡུལ་ལྷ་བཞི་བདག་ཚོ་ཐམས་ཅད་ཧ་ཅང་དགའ་
སྤྲོ་དང་ལྡན་འདུག་བསམ་པ་ཞིག་རེད། གནམ་གཤིས་འཇམ་པོ། རླུང་སེར་བུ་མ་གཡུག
ཆུ་ཆར་བ་མ་བབས། འདི་འདྲའི་གནམ་གཤིས་བཟང་བོ་ཞིག་རེད། ཁྱེད་ཚོས་ལབ་རྩེ་
ཡག་པ་བསྟོད་ཐུབ་པར་འདུག གལ་སྲིད་ཆུ་ཆར་བ་བབས། ཙག་བསེར་བུ་གཡུག་རྒྱུ་ན་
དེ་རིང་ཁྱེད་ཚོས་ལབ་རྩེ་འདི་བསྟོད་དཀའ་རྒྱུ་རེད། ཕྱིན་ཆད་ང་ཡང་ཡར་འགྲོ་མར་
འགྲོའི་སྐབས་སུ་ཆར་བབས་ན་འགྲོ་དཀའ་བ་ཞིག་རེད། དེར་བལྟས་ན་ཡུལ་ལྷ་གཞི་
བདག་དང་ཐོག་འབར་འདི་ཚོ་བསྟོད་ན་གྲོགས་འཕྲིན་ལས་ཚུལ་བཞིན་སྒྲུབ་པ་དང་
དགའ་དགའ་སྐྱིད་སྐྱིད་འདུག ཁྱེད་འཇིག་རྟེན་གྲོང་བ་ཚང་རེད། འདིའི་སྔོན་ལ་མདའ་
ཤིང་ལོག་སོང་བ་ལ་སེམས་ནས་རྣམ་རྟོག་འདྲ་བྱེད་སྲིད། དེ་ལ་རྣམ་རྟོག་བྱེད་མི་དགོས།
དེ་ཁྱེད་ཚོས་བསྟད་པ་མ་སྲ་བ་རེད་མ་གཏོགས། རླུང་བསེར་བུ་གཡུག་ནས་བཙན་གྱིས་
བཅག་ནས་རྫོགས་སོང་ན་རྟགས་རྟེན་འབྲེལ་མི་བཟང་ཟེར། དེ་འདྲ་ཡང་མ་རེད། འདི་
ཁྱེད་ཚོའི་ཐག་པ་ཕྲ་སོང་བའམ་མི་ཁ་མང་སོང་། བཀོད་པ་བྱེད་ནི། དཔོན་པོ་མང་སོང་།
ཡར་ཁའི་ཡར་བཤད། མར་ཁའི་མར་བཤད། ཁ་ཁ་འཕྲོ་ཡིན་ནའང་ཁྱེད་ཚོའི་ཚུགས་ཀ་
ལ་བལྟས་ན་འདི་འདྲའི་ལབ་རྩེ་ཆེན་པོ་བསྟད་མ་མྱོང་བ་འདྲ། ལབ་རྩེ་བསྟོད་ན་སྲོག་
ཤིང་གི་མཐའ་ལ་ཁ་ཐག་སོགས་སྔ་མོ་ནས་ཁྲིགས་ཁྲིགས་བྱེད་དགོས་པ་ཞིག་རེད། ངས་
ལབ་རྩེ་བརྒྱ་བརྒྱ་སྟོང་སྟོང་ཞིག་བསྟད་ཡོད་རྒྱུ་རེད། ཁྱེད་ཁ་ཁ་འཕྲོ་ཚོ་ལ་ཡང་ཉམས་
མྱོང་དེ་འདྲ་མེད་སོང་། དེར་བལྟས་ན་ཡང་ཁྱེད་ཚོ་རང་གིས་བདག་བྱས་པ་མ་བཟང་
18(0



བཀའ་སློབ་ཟིན་བྲིས་ཕྱོགས་བསྒྲིགས།
ནས་ལོག་སོང་བ་རེད་མ་གཏོགས། རླུང་བསེར་བུ་གཡུག རྟགས་རྟེན་འབྲེལ་ངན་པའི་
རྟགས་འདི་ཡོད་སྙམ་པ་གཅིག་ཀྱང་མི་འདུག དེ་ལས་གཞན་མདའ་ཤིང་ལོག་སོང་རུང་
གཅིག་ཀྱང་ཆག་སོང་བ་མི་འདུག་པས་སྐྱོན་བྱུང་བ་ཅི་ཡང་མེད། ལོག་ཕྱོགས་ལ་བལྟས་
སོང་ན། ཆ་ཐམས་ཅད་ལ་འདང་བརྒྱབས་ན་བལྟས་ངན་པ་འདྲ་བ་མ་རེད། ཁྱེད་ཚོས་
སེམས་བདེ་མོ་བྱོས། གང་ལྟར་ཁྱེད་ཚོ་ལ་ཉམས་མྱོང་མེད་ནའང་འདྲ། ཁ་བཀོད་པས་
ཅུང་མ་འགྲིག་པ་ཡིན་ནའང་འདྲ། རྔ་མ་ཡག་པ་རྒྱུན་ནི་བྱས་ནས་ལབ་རྩེ་བཞག་འདུག
འོན་ཀྱང་། སྔོན་དང་བསྡུར་ན་བསང་ཁྲི་ལབ་རྩེ་དང་ཐག་ཉེ་འདུག ཐག་ཉེ་སོང་ན་
དགུན་ཁ་བསང་ཕུད་ན། རླུང་བསེར་བུ་རེ་གཡུག་ཚེ་མེ་ལབ་རྩེའི་ནང་དུ་རླུང་གིས་
འཁུར་ན། ཤིང་སྐམ་པོ་དང་མེ་དམར་བོ་ཐུག་ན་འབར་རྒྱུ་རེད། དེའི་སྟབས་བསང་ཁྲི་
ཅུང་ལབ་རྩེ་དང་ཐག་ཉེ་འདུག ཁྱེད་ཚོས་ལབ་རྩེའི་རྟིང་བ་རྡོས་མནན་པ་ཧ་ཅང་བློར་
འབབ་པ་ཞིག་མ་རེད། དགུན་ཐོག་བསེར་བུ་བསེར་རྒོད་རེ་གཡུག་ན་ད་རུང་ཅི་ཡོང་མི་
ཤེས། དེའི་སྟབས་ཁྱེད་ཚོ་ཁ་ཁ་འཕྲོ་ཚོ་ཁ་འཆམས་གྲོས་འགྲིག་གིས་ལབ་རྩེ་ལ་འོར་ལས་
རེ་བྱོས། མཐའ་རྡོས་གནོན་ལ་མི་ལོག་ཐབས་རེ་བྱོས་དང་བཟང་རྒྱུ་རེད་བསམ་པ་དོན་
ཚན་དང་བོ་ཡིན། དོན་ཚན་གཉིས་ན། ང་མཐུ་སྟོབས་ནུས་པ་ཅན་པོ་མ་རེད་དེ། ངའི་
རྒྱབ་རྟེན་ལ་ཀུན་མཁྱེན་འཇམ་དབྱངས་བཞད་པ་ཁོང་གིས་གསུང་གནང་བ་རེད། ངས་
ཀྱང་ཁ་སང་ཁོང་ངའི་སར་ཕེབས་དུས། ངས་ཁོང་ལ་སང་ཉིན་ངས་བསང་ཁོག་ལ་ལབ་
རྩེ་བསྟོད་རྒྱུ་ཡིན་པས་ཁྱེད་ཚང་གིས་ཐུགས་སྨོན་གནོངས། གཞན་གསུང་བཀོད་འདྲ་ཨེ་
ཡོད་ཅེས་ཞུས་པ་ན། ཁོང་ལ་གསུང་བཀོད་ཅི་ཡང་མེད། ཁོང་གིས་གོས་དང་ཁ་བཏགས་
རེ་བསྐུར་ཡོད། གཙོ་བོ་ཁྱེད་ལ་ཐུག་ཅེས་གསུང་བྱུང་། དེ་ལས་གཞན་གྲྭ་སྟོང་ཕྲག་གསུམ་
ཡིན་ན། ང་དེ་རིང་ནངས་ཁ་ཚོགས་ཆེན་ཁྲི་བ་ཞིག་གི་ཚུལ་རེད། དེ་རིང་བླ་མའི་བཀའ་
མ་ཆོད་ཟེར་ནའང་འདྲ། སློབ་མའི་ངོ་མ་ཆོད་ཟེར་ནའང་འདྲ། རུ་སྡེ་བ་ཐམས་ཅད་
ཀྱི་ཁ་ངོ་ཐོད་པ་མ་ཆོད་ནས། འདུ་ཁང་གསར་བ་བོ་ཡག་པོ་བྱས་ནས་འགྲུབ་སོང་ན།
18]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྲི་གསར་བ་བོའི་སྟེང་དུ་རྟགས་དང་རྟེན་འབྲེལ་གྱིས། གུང་ཐང་སྐུ་ར བས་ནས་སྐུ་རབས་
ཀུན་མཁྱེན་འཇམ་དབྱངས་བཞད་པ་ལ་བསྟན་པ་སྐྱོང་རོགས་སུ་ཡོང་བ་རེད། སྔོན་ཆད་
ལྷ་སའི་ཇོ་བོ་རིན་པོ་ཆེའི་མདུན་ནས་དུང་དཀར་པོ་གཡས་སུ་འཁྱིལ་བ་ཕྱག་ཏུ་ཕུལ་ནས་
ལྷན་ཅིག་ཏུ་སྨོན་ལམ་རྒྱབ་ཅིང་། ཀུན་མཁྱེན་འཇམ་དབྱངས་བཞད་པ་ཁྱེད་ཀྱི་བསྟན་
པ་གང་དུ་སྤེལ་ན་དེའི་ཕྱོགས་སུ་ཁོས་ཀྱང་བསྟན་པ་སྐྱོང་རོགས་བྱེད་རྒྱུའི་སྨོན་ལམ་དེ་
ལྟར་བརྒྱབས་པའི་མཐུས་ས་མདོ་སྨད་དུ་གུང་ཐང་ཚང་ཞེས་པ་ཞིག་ཡོད་པ་རེད། ཡིན་
ན་ཡང་། ང་བླ་མ་དེ་ཚོའི་སྐྱེས་མཐའ་ཅན་པོ་མ་རེད་དེ། སྔོན་བསགས་ཀྱི་ལས་དང་བསོད་
ནམས་ཤིག་ཡོད་སོང་བས། དེ་ཚོའི་ཁྲི་ཁ་གདན་ཁ་གནོན་མི་ང་ཡིན་སོང་། དེའི་རྟགས་
དང་རྟེན་འབྲེལ་གྱིས་ད་ཐེངས་ཁྲི་གསར་བ་བོའི་སྟེང་དུ་བསྡད་ནས་ཚོགས་ཆེན་ཁྲི་བའི་
མིང་བཟུང་ནས་ལོ་གཅིག་ཡིན་ནའང་འདྲ། ལོ་གཉིས་ཡིན་ནའང་འདྲ། རང་གིས་ནུས་
ཚོད་ཐུབ་ཚོད་ཀྱིས་གྲྭ་ཚང་གི་ཞབས་ཞུ་བྱེད་བཞིན་ཡོད་པ་རེད། དེས་ན་ང་ཚོགས་ཆེན་
ཁྲི་བ་རེད། ངའི་རྒྱབ་ན་གྲུ་སྟོང་ཕྲག་གསུམ་ཡང་ཡོད་པ་ཡིན་པས། ཀུན་མཁྱེན་བླ་མས་
བསྟད་པ་དང་གཅིག་པ་རེད། སྟོང་ཕྲག་གསུམ་གྱིས་བསྟད་པ་དང་ཡང་གཅིག་པ་རེད།
དེས་ན་ངའི་དཔུང་བ་རྒྱབ་རྩ་མཐུག་པོ་ཡིན་སྟབས། ངས་སྨོན་ལམ་རྣམ་པར་དག་པས་
ཡུལ་ལྷ་གཞི་བདག་ཚོ་ལ་མཚམས་སྦྱོར་དང་འཕྲིན་བཅོལ་བཅོལ་བཏམས་བྱེད། ཁྱེད་
བསང་ཚོ་རྩེ་བདུན་གྱི་མི་ཐོག་ཏུ་ན་ཚ་མེད། ཕྱུགས་ཐོག་ཏུ་གྱོང་གུད་མེད། རྒྱུ་འབྱོར་
བ་རིགས་རྒྱུད་མངའ་ཐང་སྟོབས་འབྱོར་རླུང་རྟ་སྙན་གྲགས་ཐམས་ཅད་གོང་ནས་གོང་
དུ་འཕེལ་རྒྱས་སུ་སོང་ནས། དགོན་པ་བཀྲ་ཤིས་འཁྱིལ་བ་ཆུ་ཟོ་ཆུ་མར་གྱི་གཏམས་པ་
ཞིག་ཉན། ཀུན་མཁྱེན་འཇམ་དབྱངས་བཞད་པའི་སྐུ་གཡོག་ཞབས་ཞུ་ཟེར་ནའང་འདྲ།
སྟོང་ཕྲག་གསུམ་གྱི་ཆོས་གཞིས་ཆོས་གནས་ཟེར་ནའང་འདྲ། ཁྱེད་ཚོ་རྒྱུ་མགོ་ཟས་མགོ་
རེ་ལ་བུད་ནས། རང་གི་ཚེ་ཕྱི་མ་ཕན་ཆད་ཀྱི་ཚོགས་བསགས་པ་ཟེར་ནའང་འདྲ། ཆ་
ཐམས་ཅད་ཞིག་ཡོང་རྒྱུའི་སྨོན་ལམ་དེ་ལྟར་བཏབ་ཡོད། དེས་ན་དེ་རིང་བལྟས་ངན་པ་
182



བཀའ་སློབ་ཟིན་བྲིས་ཕྱོགས་བསྒྲིགས།
འདྲ་བ་ཅི་ཡང་མ་བྱུང་། ཡུལ་ལྷ་གཞི་བདག་ཚོ་ཅུང་བཙན་པོ་ཡིན་ན་ཁྱེད་བསང་ཁོག་
ཕྱིའི་སྡེ་བ་ལ་ཐུག་ན་ཅུང་བཟང་ས་རེ་ཡོད་ལས་ཆེ་སྟེ། དེ་རིང་དེ་འདྲ་ཡོང་མ་ཐུབ། ཅུང་
འཇམ་པོ་ཞིག་རེད། ད་ནི་དུས་ཚོད་ཀྱི་དབང་གིས་འཇམ་པོ་བྱུང་ནའང་བཟང་འདུག
ཁྱེད་ལ་ཧ་ཅང་གི་བཙན་སོང་ན་ཁྱེད་ཚོས་ཕར་མི་ལ་བཙན་བཙུགས་ན། མཐའ་རྔ་མ་
ཕན་ཚུན་གཉིས་ལ་མི་བཟང་ས་ཡོད་རྒྱུ་རེད། གཞན་གྱིས་ཁྱེད་ཚོ་ལ་ཐུབ་ཚོད་མི་བྱེད་པ་
ཞིག་ཡོང་ན་དེ་ཡིས་ཆོག་པར་འདུག ང་རང་གི་སེམས་ལ་ཁྱེད་ཚོར་གཞི་བདག་བཙན་པོ་
ཞིག་ཡོང་ན་བསམ་ཡོད། འོན་ཀྱང་། ཁྱེད་ཚོས་དེ་འདྲའི་རྒྱ་ལེ་རྒྱུ་ལེ་འཐད་མི་འཐད་ཞིག་
བྱས་ན། ང་ལ་རླུང་རེ་འཕར་ནས་ཁྱེད་ཚོའི་སྟེང་ལ་གཤེ་ན། གཞི་བདག་བཙན་པོ་ཞིག་ཡོང་
ལས་ཆེ་སྟེ། དེ་རིང་ཅི་བྱས་ཀྱང་ང་ཡང་སྤྲོ་ལངས་རྒྱུ་ཅི་ཡང་མི་འདུག སྤྱིར་ན་ང་ཧ་ཅང་སྤྲོ་
ལངས་རྒྱུ་ཡོད་པ་ཞིག་མིན་པས། གཞི་བདག་ཧ་ཅང་གི་བཙན་པོ་ཞིག་བསྟོད་དགོས་ན་
དཀའ་བར་འདུག དེའི་སྟབས་ཁྱེད་ཚོ་ལ་གཞི་བདག་ཧ་ཅང་བཙན་པོ་བཙན་པོ་ཞིག་བྱུང་
མ་སོང་། ཡིན་ནའང་ཡུལ་ལྷ་གཞི་བདག ཁྱེད་ཚོ་ལ་རྒྱུ་ནོར་ཟས་གསུམ་ཡིན་ནའང་འདྲ།
ཕྱིའི་གནོད་པས་མི་ཚུགས་ཐབས་ལ། བོས་ན་ཨ་ཟེར་ནི་ཞིག རྒྱུགས་ན་ཡ་ཟེར་ནི་ཞིག
སློང་ན་གནང་ནི་ཞིག ཞུས་ན་སྐྱོབས་ནི་ཞིག ཁྱེད་ཚོས་གསོལ་མཆོད་བྱེད་ཐུབ་ན་ཡོང་
རྒྱུ་རེད། དེ་རིང་ཁྱེད་ཚོའི་མདའ་ཤིང་ལ་བལྟས་ན་སྟོབས་འབྱོར་ཧ་ཅང་ཆེ་འདུག རིང་
སོང་བས་ཁྱེད་ཚོས་ལབ་རྩེ་བསྟོད་མི་ཐུབ་པ་ལྟ་བུ་འདུག ངས་གོ་ཐོས་ཡིན་ན་མདའ་
ཤིང་གཅིག་ལ་སྒོར་སུམ་བརྒྱ་བཞི་བརྒྱ་རེ་བྱིན་པ་རེད་ཟེར། རྨུ་ཐག་ཧ་ཅང་ཕྲ་བོ་ལས་
མེད་པ་ལ་བལྟས་ན་ཁྱེད་ཚོས་བལ་ལ་སེར་སྣ་བྱས་སམ་ལུག་མེད་སོང་བ་ཡིན་ཧ་མི་གོ་
བ་ལྟ་བུ་ཞིག་རེད། བསང་ཁྲི་ལ་བལྟས་ན་བསང་རྩེ་རི་རབ་འདྲ་ཞིག་འབུལ་རྒྱུ་ཡོད་འདུག
སྟོབས་མངའ་ཐང་ཆེན་པོ་འདུག ད་ནི་གང་ལྟར་ཇེ་ཕྱུག་ཇེ་དར་དུ་འགྲོ་བའི་སྨོན་ལམ་
འདེབས། གཞི་བདག་ཚོ་ཐམས་ཅད་ལ་ངས་དེ་རིང་ཡང་དང་ཡང་དུ་འཕྲིན་བཅོལ་བྱས་
ཡོད། ཁྱེད་ཚོ་ཡིན་ནའང་རྔ་མས་འཐེན་ནི་རྔོག་མས་སྐྱོར་ནི་ཞིག་ཡོད་རྒྱུ་རེད། ཡུལ་ལྷ་གཞི་
183



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བདག་གིས་ཁྱོད་སྐྱོབས་དགོས་ནི་རེད་དེ། རང་རང་གིས་ཀྱང་ཕྱི་རེམས་བྱེད་དགོས་པ་རེད་
མ་གཏོགས། ཡུལ་ལྷ་གཞི་བདག་ལ་ཁྱོད་གཅིག་པུ་ལ་ཐུག་ཅེས་པ་ཙམ་གྱིས་ཅི་ཡང་མི་འོང་།
དཔེར་ན། ཡུལ་ལྷ་གཞི་བདག་ངོ་མ་ཅན་གྱི་བོས་ན་ཨ་ཟེར་ནི་ཞིག རྒྱུགས་ཟེར་ན་ཡ་ཟེར་
ནི་ཡོད་རྒྱུ་ན། གཞི་བདག་དེ་རིང་ཁྱོད་ལ་ཐུག ངས་དེ་རིང་ཇ་སྐོལ་རྒྱུ་མིན། ཁྱོད་ཀྱིས་དེ་
རིང་ང་ལ་ཇ་སྐོལ་ཟེར་ན་མི་སྐོལ་བ་གསལ་བོ་རེད། དཔེ་དེ་དང་འདྲ་བར་ཁྱེད་ཚོ་རང་གི་
ངོས་ཐད་ནས་ཕྱི་རེམས་བྱེད་དགོས། དེས་ན་ངས་དེ་རིང་ཁྱེད་ཚོ་ལ་རེ་བ་ཞིག་བྱེད་རྒྱུ་ནི།
དང་བོ། རང་གི་རི་སྡེ་བའི་ནང་དུ་བུ་རབ་མ་བྱེད། ཁྱེད་ཚོ་ཁ་འཆམས་གྲོས་འགྲིག་བྱོས།
རང་གི་རི་སྡེ་བ་ཕ་ཕུ་ནུ་གཅིག་གི་ནང་དུ། ཕུ་ནུའི་ནང་དུ་དམེ་མ་བྱེད། འོ་ཟོ་ནང་དུ་ཁྲག་
བྱེད་མི་ཉན། ནང་དམེ་ནང་རྐུས་མ་བྱེད། དེ་བཞིན་ཕྱི་ཡིན་རུང་རྐུས་ན་ཚེ་ཕྱི་མ་རུ་སོང་ན་
ལན་ཆགས་ཡོད་པ་རེད། སྐྱིན་པ་འཇལ་དགོས། ཚེ་འདི་ནས་ཤེས་སོང་ན་རང་རང་བཙོན་
དུ་འགྲོ་བའམ། རང་གི་ལག་ནས་ཕྱིར་ཉིས་ལོག་སུམ་ལོག་གིས་འཇལ་སྐྱོན་སྤྲོད་དགོས་པ་དེ་
ནི་ལན་ཆགས་བུ་ལོན་རེད། དེའི་སྟབས་རྐུ་བྱས་ནས་དགོས་པ་ཅི་ཡང་མེད་པས་རྐུ་མ་བྱེད།
དེ་རིང་ནངས་ཁ་ཁྱེད་ཚོ་རྐུ་བྱེད་དགོས་པའི་མེད་པོ་ཆད་པོ་མ་རེད། མེད་པོ་ཆད་པོ་ཁ་
ཟ་རྒྱུ་མ་རྙེད། རྒྱབ་ལ་གོན་རྒྱུ་མ་རྙེད་པར་ཡོད་ན་ཁག་མི་འདུག ད་ལྟ་ཁྱེད་ཚོ་སུ་ཡིན་རུང་
དེ་འདྲ་མིན་པས་རྐུ་མ་བྱེད། ལྷག་པར་ཏུ་ནང་རྐུས་ནང་དམེ། འཁོན་འཛིང་རེས་མ་བྱེད།
ཁྱེད་བསང་ཁོག་འདི་མཚམས་རེར་བུ་ཧ་ཅང་སྲ་ནི་འདྲ་བ། རྒྱ་ནག་གོང་མ་ཚང་ལ་ཡང་
ངོ་ཡ་བྱེད་ཐུབ་པ་འདྲ་འདྲ་རེད། མཚམས་རེར་བལྟས་ན་བུ་ཧ་ཅང་གི་སྲ་རྒྱུ་མེད་ནི་འདྲ་
འདྲ། རང་ཅག་ཚང་མའི་སེམས་ན་ཡོད་པ་རེད། དེས་ན་ངས་ཁྱེད་ཚོ་ལ་ངོ་མཚང་དྲིས་
པ་མིན། ཁྱེད་ཚོ་སྤྲོ་མ་ལངས། ན་ནིང་གི་བྱ་བ་ལ་མཚོན་ན། སྤྱི་ལན་པ་ཡང་ཡོད་ནི་རེད།
རང་ལན་པ་ཡང་ཡོད་ནི་རེད། རྒྱལ་ཁབ་དང་ལས་བྱེད་པ་ཚོ་ལན་པ་ཡང་ཡོད་པ་རེད། རང་
མི་སེར་ལན་པ་ཡང་ཡོད་པ་རེད། འོན་ཀྱང་། དེ་རིང་ཞང་གི་ལས་བྱེད་འགོ་འདྲེན་ཚོ་བརྗེས་
ནས་གསར་བ་ཐོན་ཡོད། དེ་རིང་ངས་ཁྱེད་ཚོ་ལ་ལྷ་ངོ་མི་ངོ་སྦྱར་ནས་ཁ་བརྡ་ཚིག་གསུམ་
184



བཀའ་སློབ་ཟིན་བྲིས་ཕྱོགས་བསྒྲིགས།
བྱེད། སྔོན་ཆད་ཁྱེད་ཚོ་དང་ཞང་གི་ལས་བྱེད་པའི་བར་ན་དགའ་མི་དགའ་འགའ་ཡོད་པ་
དང་། ཕན་ཚུན་བར་ན་སེམས་སྡུག་འཁོན་འཛིན་ཡོད་རུང་། སྔོན་མ་ཐམས་ཅད་ཀྱི་བྱ་བ་
ཚར་སོང་། དེ་རིང་ཕན་ཆད་ནས་གནམ་ངོ་ན་སྤྲིན་མེད་པ། ས་ངོས་ན་རྡུལ་མེད་པ་བྱོས།
རྒྱལ་ཁབ་ལ་ཁྱེད་ཚོས་མཐུན་པ་བྱེད་དགོས། རྒྱལ་ཁབ་ལ་ཁྱེད་ཚོས་སྟག་ཤར་ནས་སོང་ན།
ངོ་མ་བཤད་ན་ཁྱེད་ཚོས་རྒྱལ་ཁབ་ཐུབ་པ་མ་རེད། དེ་རིང་ནངས་ཁ་སྲིད་ཇུས་ཅུང་ཇེ་ལྷོད།
དམངས་གཙོ་ཅུང་ཇེ་ཡོད་དང་། མི་དམངས་ལ་དབང་ཅུང་ཞིག་བྱིན་ཡོད་པས། ཁྱེད་ཚོས་
ངར་ངར་བྱེད་ཀྱི་ཡོད་པ་རེད་མ་གཏོགས། རིག་གནས་གསར་བརྗེའི་ཐད་སོ་འུ་ཚོའི་མགོ་
ལ་དེའི་མི་ཚད་པའི་སྡུག་བསྔལ་བྱུང་ན་ཡང་ཕྱིར་མ་ལགས་སོ་ཟེར་བ་ཡང་མི་ཕོད། ལོ་རྒྱུས་
དེ་དག་ལ་ཕྱིར་ལ་འདང་རེ་རྒྱོབས་ལ་ང་དང་ཁྱེད་ཚོའི་བར་ན་འཁོན་འཛིང་ཅུང་རེ་ཡོད་
ཀྱང་སེམས་ལ་འཛིན་མི་ཉན། །
ལས་བྱེད་འགོ་འདྲེན་རྣམས་ལ་བཀའ་སློབ། དེ་རིང་འདི་ན་ཞང་གི་འགོ་འདྲེན་ཆེ་མ་
ཆུང་གསུམ་ཐམས་ཅད་འཛོམས་འདུག ང་རང་གི་རེ་བ་ལ་འགོ་འདྲེན་ཚོ་ཡིན་ན། གུང་
ཁྲན་ཏང་གི་རྩ་བ་ཅི་རེད་ཅེ་ན། མི་དམངས་ལ་ཞབས་འདེགས་ཞུ་རྒྱུ་དེ་རེད། དེས་ན་
མི་དམངས་ནི་རྨང་གཞིའི་བདག་པོ་རེད། འུ་ཚོ་ལས་བྱེད་པ་མི་དམངས་ལ་ཞབས་
འདེགས་ཞུ་མི་རེད། དེས་ན་མི་དམངས་ལ་བཙན་གནོན་དང་། རྡུང་རྡེག་སྐོར་གསུམ་
བྱས། ཁྱོའི་ཁ་གདངས་ན་ངས་ཁྱོད་འཛིན་བཟུང་བཙོན་འཇུག་དང་བཅར་རྡུང་ཁྲིམས་
གཅོད་བྱེད་རྒྱུ་ཞེས་དོན་མེད་ལ་རྒྱུན་དུ་ངར་ངར་བྱས་ན་མི་དམངས་ཀྱི་བློར་འབབ་པ་མ་
རེད། གཙོ་བོ་མི་མང་དམངས་ཚོགས་ལ་ཤ་ཚ་གྲོས་འདུམ་བྱས་ནས། དམངས་ཚོགས་འདི་
སྐྱིད་ཐབས་ཕྱུག་ཐབས། ཁ་འཆམས་གྲོས་འགྲིག་ཐབས། ཁྱིམ་ཚང་ལ་སྡུག་བསྔལ་ལན་
ཆགས་དཀའ་ལས་ཅི་ཡོད་ན་དེ་སེལ་ཐབས་བྱས་ན། མི་མང་དམངས་ཚོགས་ཀྱང་མི་
རེད། དྲིན་ལན་སེམས་ནས་མི་བརྗེད་པར་ཁྱེད་ལས་བྱེད་པ་ཚོའི་ཁ་ལེན་རྒྱུ་རེད། ཚིག་
བརྩི་རྒྱུ་རེད། ཁྱེད་དམངས་ཚོགས་ཡིན་ན་རྒྱལ་ཁབ་ཀྱི་ལས་བྱེད་པ་ཁྱེད་ཚོ་རང་གིས་
8
185



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདེམས་ཤོག་འཕངས་ནས་མིང་བཏགས་པ་རེད། དེས་ན་ཤིང་གིས་ཤིང་བཀྱགས་ན་ལྷ་
ཁང་དང་གསེར་ཁང་། མིས་མི་བརྩིས་ན་བླ་མ་དང་དཔོན་པོ་ཟེར་བ་བཞིན་ཁ་ལེན་ཚིག་
བརྩི་བྱོས། གལ་སྲིད་ལས་ནོ་མ་འགྲིག་ས། བློར་མི་འབབ་ས་ཡོད་ན་ཡག་པོའི་སྒོ་ནས་
བཤད་ན་ཆོག དེ་རིང་ཕན་ཆད་ནས་བཟུང་ཞང་གི་འ གོ་འདྲེན་ཡིན་ན། ཁྱེད་དམངས་
ཚོགས་ཡིན་ན། ཕན་ཚུན་གཅིག་དོན་གཅིག་གིས་ལས། ཁ་སེམས་གཅིག་ཏུ་འཁོར་ནས་ས་
ཆ་འདི་ལ་བདེ་སྐྱིད་འབྱུང་ཐབས། ཁ་འཆམས་ཐབས་གྲོས་འགྲིག་ཐབས། རྒྱུ་ནོམ་པ་ཡར་
རྒྱས་གོང་འཕེལ་དུ་སོང་ནས་དམངས་ཚོགས་ལ་བདེ་སྐྱིད་འབྱུང་ཐབས་ལ་མི་བདག་
གཉིས་ཀས་ཕྱི་རེམས་བྱོས། །
གཉིས་ན་སློབ་གྲྭའི་དོན་དག་རེད། བདག་བརྒྱད་ཅུ་གྱ་གཅིག་གི་ལོར་འདིར་ཡོང་
དུས་ཁྱེད་ཚོ་ལ་སློབ་མ་བདུན་ཅུ་དོན་གསུམ་ཡོད། དེ་ངའི་སེམས་ན་ཡོད་པ་རེད། དེ་དུས་
འུ་ཚོ་མི་ངོ་ལྷ་ངོ་འཕྲོད། ལྷ་ངོར ཉི་མ་ཤར་ནས་ངས་ཁྱེད་ཚོ་ལ་ཁ་བརྡ་བྱས་པ་རེད། ང་ལ་
ནག་ཉེས་པ་ཅི་ཡང་མེད་པར་ལོ་ཉི་ཤུ་རྩ་གཅིག་གི་རིང་ལ་ཁྲི་མུན་ནས་བསྡད་པ་རེད།
འོན་ཀྱང་སྔོན་བསགས་ཀྱི་ལས་ཀྱིས་ཟེར་ནའང་འདྲ། དེའི་སྐབས་ཀྱི་སྲིད་ཇུས་ཟེར་ནའང་
འདྲ། དེ་འདྲའི་སྡུག་དཀའ་ལས་བྱུང་རུང་གྱ་ལི་གྱི་ལེ་མ་ཤི་བར་འདུག་དགོས་དོན་ནི།
ནམ་ཞིག་དུས་ཀྱི་མཐའ་འདི་འདྲ་ཞིག་ཡོད་རྒྱུ་རེད། ཡོད་ན་ཀུན་མཁྱེན་འཇམ་དབྱངས་
བཞད་པ་སྐུ་ན་གཞོན་འདུག གྲྭ་སྟོང་ཕྲག་གསུམ་མཉམ་དམའ་ཉག་ཕྲ་བར་འདུག ང་ཤི་
ནས་ཧ་ཅང་སྐྱིད་ས་དག་པའི་ཞིང་ཁམས་ཞིག་འགྲོ་ས་ཨེ་ཡོད་མི་ཤེས་མོད། ཡོད་ན་མེད་
ན་ཡང་སྐྱིད་ཀྱི་སྐྱིད་གྲོགས། སྡུག་གི་སྡུག་གྲོགས། སྐྱིད་ཀྱི་རྟ་ཕོ་མཉམ་ཞོན་བྱེད་མ་ཐུབ་
རུང་སྡུག་གི་ཁུར་བོ་མཉམ་འཁུར་བྱེད་དགོས་བསམ་ནས་རྒྱལ་ཁབ་གཞན་ལ་ཡང་མ་
བྲོས་བར་བཙོན་ཁང་ནང་དུ་བསྡད་ནས་རང་ཅག་ཐམས་ཅད་ཀྱིས་སྡུག་མཉམ་མཐོང་
བྱེད་དགོས་པའི་རྒྱུ་མཚན་དེ་ཡིན། དེ་དུས་འུ་ཚོ་ཕན་ཚུན་དད་པ་དུངས་པ་ཆེ་བས་ཁྱེད་
ཚོས་ངའི་ཁ་བླངས་ཚིག་བརྩིས་ནས་ཉིན་དེར་བྱིས་པ་བརྒྱ་དང་དྲུག་ཅུ་བདུན་ཅུ་ཞིག་
186



བཀའ་སློབ་ཟིན་བྲིས་ཕྱོགས་བསྒྲིགས།
སློབ་གྲུར་བཏང་བ་འུ་ཚོའི་སེམས་ན་ཡོད་པ་རེད། དེ་ནས་བཟུང་ང་བསང་ཁོག་ལ་ནམ་
ཡོང་ན་སློབ་གྲྭའི་ནང་ལ་སོང་བ་ཡིན། ན་ནིང་གཞེས་ནིང་རིན་པོ་ཆེས་ཐུགས་ཁུར་གནང་
ནས་སློབ་གྲྭ་ལ་གསུང་བཀོད་བཞག ཨ་ལགས་སྡེ་བ་ཚང་སློབ་གྲྭའི་མཚན་འཛིན་སློབ་
གཙོ་གནང་ཡོད་པས། བཀའ་དྲིན་ཆེ་བསམ་ནས་བསྡད་པ་དང༌། བསང་ཁོག་གི་སློབ་གྲྭ་
འདི་ཅུང་ཇེ་ཡག་ཇེ་བཟང་ཏུ་སོང་ཡོད་རྒྱུ་རེད་བསམ་ཡོད། འོན་ཀྱང་ད་དུང་ཡང་ཁྱེད་
ཚོ་བྱིས་པ་སློབ་གྲྭར་འགྲོ་བར་ཧ་ཅང་འཐད་པར་མི་འདུག སློབ་གྲྭའི་ནང་དུ་འགྲོ་རན་
པའི་བྱིས་པ་བརྒྱ་ཆ་ལྔ་བཅུ་ད་དུང་ཡང་སློབ་གྲྭར་བཏང་མི་འདུག དེར་བལྟས་ན་འུ་ཚོའི་
བར་ཕན་ཚུན་ལ་དད་པ་དུངས་པ་ཟེར་ནའང་འདྲ། གང་ལྟར་ཁྱེད་ཚོས་ངས་བཤད་མ་
ཐག་ཏུ་ཁ་ལེན་ཚིག་བརྩི་ཟེར་ཡང་། ང་སོང་རྗེས་ཅུང་འགོར་ནས་ངས་བཤད་པ་ཚང་མ་
བརྗེད་འདུག ཁྱེད་ཚོའི་བྱིས་པ་རྣམས་སློབ་གྲྭར་མངགས་རྒྱུ་ཇེ་ཉུང་དུ་བཏང་འདུག སྟོད་
ན་རྒྱལ་བ་པཎ་ཆེན། སྨད་ན་ཀུན་མཁྱེན་ཡབ་སྲས་སོགས་བོད་ལ་ཤ་ཚ་ཚ་གྲོས་འགྲིག་འགྲིག་
ཐམས་ཅད་ཀྱིས་བོད་ལ་ཅི་ཞིག་མ་བཟང་བར་འདུག་ཟེར་ན། བོད་ལ་རིག་གནས་མེད་
པས་མ་བཟང་བར་འདུག་ཅེས་ཐམས་ཅད་པོ་ཁ་འཆམས་གྲོས་འགྲིག་བསམ་པ་གཅིག་པ་
རེད། དེའི་སྟབས་ཀྱིས་བོད་ཕྱི་རབས་པ་འདི་ཚོ་རིག་གནས་ཅན། རང་ས་རང་གིས་སྐྱོང་
ཐུབ་མི། རང་དོན་རང་གིས་ལས་ཐུབ་མི་ཞིག་འབྱུང་དགོས་ན། མདུན་ལམ་ཉག་གཅིག་དེ་
རིག་གནས་རེད། ཤེས་བྱ་རིག་གནས་ཀྱི་རྩ་བ་ཡི་གེ་རེད། ཡི་གེ་ཞིག་མ་ཤེས་ན་རྒྱལ་ཁབ་ཀྱི་
སྲིད་ཇུས་མི་ཤེས། ཡར་བཤད་དགོས་ན་ཡར་བཤད་མི་ཤེས། མར་བཤད་དགོས་ན་མར་
བཤད་མི་ཤེས། བྱ་བ་ལས་ད གོས་ན་ལས་མི་ཤེས། དེའི་སྟབས་ཀྱིས་ཡི་གེ་ཤེས་པ་དངོས་
གནས་གལ་ཆེན་རེད། ཁྱེད་ཚོས་ཕྱིན་ཆད་ཀྱི་རིམ་པར་བྱིས་པ་སློབ་གྲྭར་འཇོག་རྒྱུ་ནི་ངའི་
རེ་བ་ཡིན། ཁ་ཁ་འཕྲོ་ཞིག་ཡིན་ན་སློབ་མའི་འཚོ་བ་སོགས་ཆ་ཐམས་ཅད་ཀྱི་སྟེང་ནས་བྱིས་
པ་ཚོའི་ཕོ་བ་མི་ལྟོགས་པ། རྒྱབ་མི་འཁྱག་པ། ཅུང་སྐྱིད་པོ་བདེ་མོའི་ངང་སློབ་གྲྭ་འདོན་
ཐུབ་པ་ཞིག་ཡོང་ན་ཕ་མ་ཚོ་ཡིན་ན་བུ་ཕྲུག་སློབ་གྲྭར་མངགས་པ་རེད། བྱིས་པ་ཚོ་སློབ་
187



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གྲྭར་སོང་ན་ཡོན་ཏན་ཞིག་ངེས་པར་འབྱོར་དགོས་པ་རེད། གལ་སྲིད་ཡོན་ཏན་མ་འབྱོར་
ན་བྱིས་པ་ཚོའི་ཕ་མ་ཡུལ་མི་རྣམས་ཀྱིས་ལོ་ཁ་ཤས་སུ་སྡུག་མྱོང་བ་ལ་དགོས་པ་མི་འདུག་
སྙམ་པ་རེད། དེ་ལ་ཡང་ཁག་མི་འདུག དེས་ན་དགེ་རྒན་ཚོ་དང་ཁ་ཁ་འཕྲོ་ཚོས་ཆ་ཐམས་
ཅད་ནས་ཐུགས་ཁུར་ཆེ་བཞེས་རེ་བྱེད་རྒྱུ་སེམས་ལ་ཟུངས།
རྩྭ་ས་རྩོད་གླེང་། ཁྱེད་ཚོའི་རྩྭ་ས་རྩོད་གླེང་གི་ཐད་ནས་ནང་ཁུལ་དུ་ས་བགོས་ནས་
བཟུང་བཤད་རྒྱུ་གཏམ་རྒྱུ་ཇེ་མང་དུ་འགྲོ་བ་དཔེ་རེད། ས་ཆ་གང་དུ་སོང་ན་ཡང་གནས་
ཚུལ་དེ་ཡོད་པས་ཁག་མི་འདུག ཡིན་ན་ཡང་དེ་ཕྱོགས་ནས་ཆག་སྒོ་ཉམ་ང་འབུད་དུ་མ་
འཇུག གཅིག་གིས་གཅིག་ལ་ཐུབ་ཚོད་མ་བྱེད། རང་གི་ནང་དུ་བུའི་བཟང་ངན་མ་བཤད།
ཕྱིའི་དགྲ་བོ་ཡོང་ནས་ཐུབ་ཚོད་བྱས་ན་འཇིག་རྟེན་གྲོང་བ་ཚང་རེད། བུའི་བཟང་ངན་
བཤད་རན་སོང་བ་རེད་མ་གཏོགས་རང་གི་ནང་ཕན་ཚུན་དུ་འཁོན་འཛིང་རེས་མ་བྱེད།
དེས་ན་ད་ཐེངས་ཀུན་མཁྱེན་འཇམ་དབྱངས་བཞད་པའི་ཐུགས་སྨོན། གྲྭ་སྟོང་ཕྲག་
གསུམ་གྱི་སྐུ་བསོད། ཁྱེད་ལྷ་སྡེ་ཤོག་ཁ་བརྒྱད་སོགས་རུ་སྡེ་བ་ལྷ་སྡེ་ཐམས་ཅད་ཀྱི་རང་རང་
གི་ལས་དང་བསོད་ནམས་ཀྱི་སྟོབས་ཀྱིས་ཚོགས་ཆེན་འདུ་ཁང་ཡག་པོ་བྱས་ནས་འགྲུབ་
སོང་བ་རེད། དེ་རིང་ནངས་ཁ་ཉི་མ་བླ་བྲང་ཚང་ལ་མགོ་ལུས་ཐམས་ཅད་འཛོམས་པོ་ཡོད་
ཚུལ་རེད། ཡིན་ནའང་འཇིག་རྟེན་བྱ་བ་ཟེར་བ་ནི་མི་རྟག་པ་བཤད་དཀའ་མོ་རེད། དེ་ཡིན་
ན་དེ་རིང་ནངས་ཁ་སྐྱིད་སྐྱིད་བདེ་བདེ་འདི་འདྲ་ཞིག་འཛོམས་ཡོད་པ་ལ་འདང་རྒྱོབས།
ཁ་འཆམས་གྲོས་འགྲིག་བྱོས་དང་ད་ཐེངས་ཀྱི་དགེ་བའི་རྩ་བ་འདི་ཚོའི་མཐུ་ལ་བརྟེན་
ནས་ཁྱེད་ཚོའི་ཤི་བོ་ཤི་མོ་ཐམས་ཅད་ལ་ཕྱི་མ་ན་ངན་སོང་། བར་དོ་ན་འཇིགས་སྐྲག་མེད།
ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་སྨོན་ལམ་ངས་འདེབས། ཁྱེད་ཚོ་
གསོན་པོ་ཚོ་ཡིན་ན་ངས་གོང་དུ་བཤད་པ་ལྟར་དུ་བསམ་པའི་དོན་འགྲུབ། རང་རང་གི་
འདོད་པ་ལྟར་དུ་བདེ་སྐྱིད་ཕུན་སུམ་ཚོགས་པ་ཞིག་ཡོང་བའི་སྨོན་ལམ་འདེབས། མང་བོ་
བཤད་རྒྱུ་མེད། དེ་རིང་ཡིན་ན་རྟགས་རྟེན་འབྲེལ་གྱི་མགོ་རེད། བཀྲ་ཤིས་བདེ་ལེགས་
ཕུན་སུམ་ཚོགས། ཐུགས་རྗེ་ཆེ། ཀི་བསྭོ་ཆེའོ་ལྷ་རྒྱལ་ལོ། །
188



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཨ་མཆོག་མཚན་ཉིད་དགོན་ལ་གནང་བའི་
བཀའ་སློབ་བཞུགས་སོ། །
ཀུན་མཁྱེན་སྐུ་ཕྲེང་རིམ་བྱོན་གཙོ་བྱས་པའི་སྡུད་ནག་ཅན་ལྔ་བརྒྱ་ཞེས་སྐྱེས་མཆོག་
དམ་པ་བསམ་གྱིས་མི་ཁྱབ་པ་མང་བོ་བྱོན་ནས། མདོ་སྔགས་བཤད་སྒྲུབ་ཀྱི་བྱ་བ་འཆད་
ཉན་མཛད་ས་ཚོགས་ཆེན་ཁྲི་བའི་ཁྲི་སོགས་མེས་འཚིག་སོང་། ད་ལོ་ཁྲི་གསར་བཞེངས་
བྱས་ནས་ཀུན་མཁྱེན་རིན་པོ་ཆེ་ནས། རྟེན་འབྲེལ་གྱི་གནད་ཀྱིས། ཁྱོད་ཀྱིས་མ་མཐའ་
ཡང་ཁྲི་བ་ཞིག་གི་མིང་བཟུང་ནས། ལོ་གཅིག་ཙམ་ལ་ཁྲི་གསར་བའི་སྟེང་ནས་འཆད་
ཉན་ཀྱི་འགོ་ཞིག་བཙུགས་ན། རྟགས་དང་རྟེན་འབྲེལ་གྱིས་སོང་ན་ཡང་བཀྲ་ཤིས་འཁྱིལ་
ལ་ཕན་པར་འདུག རྗེས་སུ་རྣམ་ཐར་ལོ་རྒྱུས་ཞིག་བྲིས་ན་ཡང་ཚོགས་ཆེན་འདུ་ཁང་
གསར་བའི་ནང་དུ་ཁྲི་རབས་དང་བོ་གུང་ཐང་ཚང་ཞེས་ལོ་རྒྱུས་འབྲི་ཚུལ་ལ་ཡང་ཧ་
ཅང་ཕན་པ་འདུག་ཅེས་གསུངས། ང་རང་ལོ་ཚོད་ནམ་ཚོད་ཀྱི་སྟེང་དུ་ན་ནིང་ཕྱིན་ནས་
ནད་མང་བོས་བཟུང་སོང་བས་རྩི་བཞག་ཅིག་བློར་འཛིན་ད གོས་ནའང་མི་ཟིན་པ་འདྲ་
འདྲ། ཁོམ་པ་ཡང་མེད་པ་འདྲ་འདྲ། ལྷག་པར་ན་ནིང་ཞིག་ལ་གློ་བུར་དུ་རྐང་བ་གཡས་
པའི་བུས་མོའི་ནང་དུ་རུས་པ་ཞིག་སྐྱེས་ཡོང་བ་རེད་ཟེར། རྐང་བ་སྐྱོང་སྐུམ་འགུལ་སྐྱོད་
བྱེད་མི་ཐུབ་པ་ལྟ་བུ་ཞིག་ཏུ་གྱུར་སོང་། དེ་དག་གི་སྟབས་ཀྱིས་ང་ཁྲི་བ་ཅན་པོ་མ་རེད་ཅེས་
ཞུས་ན་ཡང་བཀྲ་ཤིས་འཁྱིལ་བ་ཚང་གི་བཀའ་རབ་འབྱམས་དགེ་བའི་བཤེས་གཉེན་
ཐམས་ཅད་མགྲིན་གཅིག་དབྱངས་གཅིག་གི་སྒོ་ནས་ཀུན་མཁྱེན་རིན་པོ་ཆེ་དང་བཅས་ནས་
ཡིན་གཅིག་མིན་གཅིག་གིས་ཁྲི་བ་ཞིག་གི་མིང་ཞིག་ལེན་དགོས་གསུངས་པས། ལོ་གཅིག་
189



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཙམ་ལ་བཀྲ་ཤིས་འཁྱིལ་བ་ཚང་གི་ཚོགས་ཆེན་ཁྲི་བ་འདྲ་ཞིག་གི་འགན་འཁུར་རྒྱུའི་
ཚུགས་ཀ་བྱས་ཡོད་པས་བྱ་བ་ཡང་ཅུང་མང་བ་དང་། དེའི་སྟེང་དུ་ཕུང་ཁམས་སོགས་ཆ་
ཐམས་ཅད་ཀྱིས་ད་ལོ་ངོ་མས་ཁོམ་པོ་མེད་པ་འདྲ་ཞིག་རེད་དེ། གཅིག་ན་ཁོང་ཨ་མཆོག་
རིན་པོ་ཆེ་སྐུ་ཕྲེང་སྔོན་མ་རིམ་བྱོན་གྱིས་ཕན་ཚུན་བཅོལ་བ ཏ མས་གཏད་གཉེར་བྱས་
ཡོད་པར་མ་ཟད། ཨ་མཆོག་མཆོག་སྤྲུལ་རིན་པོ་ཆེ་འདི་བས་ན་ནིང་ཐམས་ཅད་ཞལ་
འཛོམས་ས་ནས་ང་ལ་ལོ་རེ་བཞིན་ཕྱིར་སྐོར་བ་རེ་རྒྱག་རྒྱུ་གསུངས་པ་ན། ངས་ཀྱང་དེ་ལྟར་
བྱེད་པ་ཁས་བླངས་པ་ཡིན། གཉིས་ན་གྲྭ་ཚང་རིན་པོ་ཆེ་འུ་ཅག་ལྷག་པར་དུ་ལོ་ལོན་ཚོ་
དང་ངེད་ཚོ་ཆུང་དུས་ནས་འབྲེལ་འདྲིས་སུ་སོང་ཟེར་ན་ཡང་འདྲ། ཕན་ཚུན་ལ་སེམས་
ནས་དད་པ་དང་དུངས་པ་ཆ་ཐམས་ཅད་ནས་བསྒྱུར་མ་ཐུབ་ཟེར་ནའང་འདྲ། ཕྱོགས་
གང་ཐད་ནས་ད་ལོ་ཡང་གྲྭ་ཚང་རིན་པོ་ལ་མཇལ་འཕྲད་དང་ཁ་ངོ་ཞིག་ཐུག་པར་ཡོང་བ་
ཡིན། ཁོམ་པོ་ཡོད་ན་ཉི་མ་སྐོར་རེ་བསྡད་ན་ཆོག་མོད། ང་ལ་ཕྱི་རྒྱལ་གྱི་འགྲུལ་བ་སྔོན་
ཆད་འབྲས་སྤུངས་ཀྱི་བླ་མ་སོག་པོ་རིན་པོ་ཆེ་ཞུ་བ་དེ། ཁོང་ད་ལོ་ཐེ་བན་དུ་སོང་ནས་རི་བོ་
དགེ་ལྡན་པའི་དགོན་པ་ཞིག་བཏབ་ཡོད། ཐེ་བན་དུ་རི་བོ་དགེ་ལྡན་པའི་དགོན་པ་ཐམས་
ཅད་ཀྱི་དང་བོ་ཡིན་ཟེར། ཁོང་གིས་ང་ལ་ཁྱེད་ཡོད་དུས་ཤིག་ལ་ཡིན་ན་མིན་ན་བླ་བྲང་ལ་
མཇལ་དུ་ཡོང་དགོས་ཞེས་ཐེ་བན་ནས་ཡར་ཡི་གེ་ཡོང་ཡོད། ཁོང་གི་ཕ་ཡུལ་སྨད་སོག་གི་
རེད། ཁོང་ད་ཐེངས་ནང་སོག་གི་ཚོགས་འདུ་ཞིག་གི་ཐོག་ཏུ་གདན་འདྲེན་ཞུས་ནས་ཡོང་
ཡོད་པས། ད་ཐེངས་སྟབས་ལེགས་ཏེ་ལྷ་སར་སོང་བ་དང་སྐུ་འབུམ་དང་བླ་བྲང་དུ་ཡོང་རྒྱུ་
ཞེས་ཁ་སང་ཚེས་པ་གཅིག་གི་ཉིན་པེ་ཅིན་དུ་ཐོན་ཞིང་། དེ་ནས་ཡར་ཡོང་རྒྱུ་ཡིན་པས།
ཁོང་ལ་ཁ་ངོ་ཞིག་མ་ཐུག་ན། ངེད་གཉིས་སྔོན་བལ་བོ་ནས་ངོ་ཤེས་པ་ཡིན། ཁོང་སྔོན་ཆད་
འབྲས་སྤུངས་སྒོ་མང་གྲྭ་ཚང་ནས་དགེ་བ ཤེས་བཏང་བ་ཡིན་པས། ཀུན་མཁྱེན་འཇམ་
དབྱངས་བཞད་པ་དང་གུང་ཐང་བསྟན་པའི་སྒྲོན་མེ་ཞེས་ན་ཡིག་ཆའི་སྟབས་ཟེར་ན་ཡང་
190



བཀའ་སློབ་ཟིན་བྲིས་ཕྱོགས་བསྒྲིགས།
འདྲ། དད་པ་དག་སྣང་ཟེར་ནའང་འདྲ། དགའ་བ་དུངས་པ་ཧ་ཅང་ཆེ་མི་ཞིག་ཡིན། ངེད་
གཉིས་ལྷན་གཅིག་ཏུ་ཁ་ངོ་ཞིག་ཐུག་རྒྱུའི་སྟབས་ཀྱིས་ད་ཐེངས་རྔ་བ་རྫོང་གིས་ཡར་ཡོང་
རྒྱུ་ཞེས་ཀྱང་མི་འགྲོ་ཞུས་པ་ཡིན། རྔ་བ་རང་སྐྱོང་ཁུལ་གྱི་གྲོས་ཅི་ཁུལ་དཔོན་ཚོ་ཐམས་ཅད་
ཀྱིས་ཡིན་ན་མིན་ན་ཤོག་ཅེས་སྲིད་གྲོས་ཀྱི་ཀྲུའུ་ཞི་མང གས་ཡོད་ཀྱང་ད་རེས་ཁོམ་
ལོང་མི་འདུག་ཅེས་མ་སོང་། དེས་ན་ད་ཐེངས་གྲྭ་ཚང་རིན་པོ་ཆེ་ལ་མཇལ་རྒྱུ་བྱུང་། ཁ་
སང་ལམ་ཁ་ནས་ཡར་ཡོང་དུས་བལྟས་ན། ན་ནིང་བཞེས་ནིང་དང་བསྡུར་ན་མ་མཐའ་
ཡང་གྲྭ་བ་བརྒྱ་ཕྲག་གཉིས་རེའི་ཇེ་མང་དུ་སོང་འདུག དེས་ན་གྲྭ་ཚང་ཡར་རྒྱས་དང་འཆད་
ཉན་ཡང་ཡར་རྒྱས་སུ་འགྲོ་བཞིན་ཡོད་པ་ལ། ང་རང་གི་སེམས་སུ་དགའ་བ་དཔག་ཏུ་མེད་
པ་སྐྱེས་སོང་། དེ་ལ་བཀའ་དྲིན་ཐུགས་རྗེ་ཆེ་ཞུ་རྒྱུ་ཡིན། དེ་ནས་ཁོང་ཨ་མཆོག་མཆོག་སྤྲུལ་
རིན་པོ་ཆེ་ཡིན་ན་ངེད་དཔོན་གཡོག་གཉིས་ཀྱིས་ལན་ཀྲུའུ་ན་ཡོད་དུས་ཞལ་ཏ་མང་བོ་
བྱས་སོང་། ཧང་ཀང་ནས་ཐེངས་འགའ་ལ་ཁ་པར་གནང་བྱུང་། རི་པིན་ལ་ཕེབས་ནས་ཁ་
པར་ཅིག་གནང་བྱུང་། དེ་ནས་ཁ་ན་ཌར་ཕེབས་ནས་ཡང་ཁ་པར་ཞིག་གནང་བྱུང་། ད་དུང་
ཡང་སྤྱི་ཟླ་དགུ་བའི་ཚེས་བཞི་ཉིན་ཁ་པར་ཐོན་རྒྱུ་བྱས་ཡོད། དེ་དུས་ང་མེད་ན་ཉི་ཤུ་བརྒྱད་
ཉིན་ཁ་པར་ཡོང་རྒྱུ་བྱས་ཡོད། སྤྱིར་ན་ངེད་དཔོན་གཡོག་གཉིས་ཀྱིས་ཞལ་ཏ་མང་བོ་བྱས་
པ་ཡིན། དེས་ན་ཁོང་གིས་ང་ལ་ཁྱེད་ཡར་འགྲོ་ཐུབ་ན་གྲྭ་ཚང་དང་བླ་མ་དགེ་བའི་བཤེས་
གཉེན་ཚོ་ཐམས་ཅད་ལ་འཚམས་འདྲི་རེ་བྱོས་གསུངས་བྱུང༌། དེས་ན་ང་ཡང་དེ་དང་
མཚུངས་པ་ཡིན། བཀྲ་ཤིས་འཁྱིལ་བ་ཚང་དང་སྔོན་ཀུན་མཁྱེན་འཇམ་དབྱངས་བཞད་པ་
ཡབ་སྲས་ཚོ་ཐམས་ཅད་ཀྱིས་བསྒྲུབས་པའི་དགེ་འདུན་འདུ་བའི་འཁོར་ལོ་ཐམས་ཅད་
ཚིག་སོང་བ་རེད། ད་ལོ་དགེ་འདུན་འདུས་པའི་འཁོར་ལོ་གསར་བ་ཞིག་གྲྭ་བ་ཉི་ཤུ་ཡར་
མར་ཞིག་མཚམས་བསྙེན་སྒྲུབ་ཉི་མ་མང་བོའི་རིང་ལ་ཚད་དང་ལྡན་པ་བྱས་ནས་དགེ་
འདུན་འདུས་འཁོར་བསྒྲུབས་པ་རེད། དེ་དུས་ངས་དགེ་འདུན་འདུས་པའི་འཁོར་ལོའི་གྲལ་
191



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུ་གྲྭ་ཚང་འདི་ལ་ཡང་དགེ་འདུན་འདུས་པའི་འཁོར་ལོ་ཞིག་བཞག་ན་བཟང་གི་བསམ་པ་
དང་། ན་ནིང་ཨ་མཆོག་མཆོག་སྤྲུལ་རིན་པོ་ཆེས་ང་ལ་དེ་ལྟར་གསུངས་ཡོད། དེའི་སྟབས་
ཀྱིས་ད་ལོ་བཀྲ་ཤིས་འཁྱིལ་བ་ཚང་གིས་དགེ་འདུན་འདུ་འཁོར་སྒྲུབ་དུས་གྲལ་དུ་བཞག་
ནས་བླ་བྲང་བཀྲ་ཤིས་འཁྱིལ་ལ་བྱིན་རླབས་ཅི་ཡོད་དེ་དང་འདྲ་འདྲ་བྱས་ནས་ངས་དེ་རིང་
དགེ་འདུན་འདུ་འཁོར་ཞིག་ཁྱེར་ཡོང་ཡོད། བྲིས་བ་ཡིན་ནའང་འདྲ། ནང་གི་དམ་རྫས་ཡིན་
ནའང་འདྲ། བསྒྲུབས་པ་ཐམས་ཅད་པོ་ཚད་དང་ལྡན་པ་བྱས་ཡོད། དེས་སྟབས་རང་རེའི་
གྲྭ་ཚང་འདི་ན་ད་དུང་ཡང་དགེ་འདུན་པ་ཕྱོགས་ཐམས་ཅད་ནས་པད་མའི་མཚོ་ལ་ངང་
པ་བཞིན་དུ་འདུས་ནས་བཤད་སྒྲུབ་འཆད་ཉན་གྱི་བྱ་བ་གོང་ནས་གོང་དུ་འཕེལ་བའི་རྟེན་
འབྲེལ་གྱིས་དགེ་འདུན་འདུས་འཁོར་ཞིག་ཁྱེར་ཡོང་བ་ཡིན། འདིར་སྔོན་ཨ་མཆོག་བསྟན་
པའི་རྒྱལ་མཚན་ཚང་གི་རིང་ལ་དགེ་འདུན་འདུས་པའི་འཁོར་ལོ་བསྒྲུབས་པ་ད་རུང་མ་
ཡལ་བར་ཡོད་པ་ཤིན་ཏུ་བཟང་བོ་རེད། ད་ཐེངས་ངས་ཁྱེར་ཡོང་བ་དེ་དང་ལྷན་དུ་ཞོག་
དང་ཆོག དེ་ནས་གྲ་ཚང་རིན་པོ་ཆེ་ལ་གནས་སྐབས་ད གོས་པ་ནི་དགེ་རྒན་རེད། སྔོན་གྱི་
དགེ་བའི་བཤེས་གཉེན་དགུང་ལོ་བགྲེས་པ་ཕལ་ཆེར་བགྲེས་ཚར། སྐུ་ཞི་བར་གཤེགས་པ་
རྣམས་གཤེགས་ཚར་བས། དེ་རིང་ནངས་ཁ་འཆད་ཉན་ཅུང་ཉག་ཕྲ་བའི་སྒང་རེད། ན་
ནིང་དོ་ཚིགས་འཆད་ཉན་པ་མང་བོ་ཞིག་བླ་བྲང་སོགས་སུ་དཔེ་ཁྲིད་ལ་ཕེབས་ཡོད་པ་
ཤིན་ཏུ་བཟང་མོད་དེ། རང་གི་གྲྭ་ཚང་ནང་ན་དགེ་རྒན་ཞིག་ཡོད་རྒྱུ་ཤིན་ཏུ་གལ་ཆེ་བས།
ངས་ཀུན་མཁྱེན་རིན་པོ་ཆེ་ལ་བཀའ་གྲོས་བྱས་ནས་དགེ་བཤེས་བསོད་ནམས་ཚང་དགེ་
རྒན་དུ་བསླངས་ཡོད། སྔོན་ཆད་རང་དགོན་གྱི་དཔེ་ཁྲིད་པ་ཚོ་བླ་བྲང་དུ་སོང་ནས་ཁོང་གི་
མདུན་ནས་དཔེ་ཁྲིད་བྱས་འདུག ཁོང་བཀའ་པོད་ལྔ་བོ་གང་ཡིན་ན་དཔེ་ཁྲིད་ལ་ཐོགས་པ་
མེད་ལ། ལྷག་པར་དུ་མཛོད་ཀྱི་ཁྱ བ་མཐའ་སོགས་སུ་བླ་བྲང་ན་དེ་རིང་ནངས་ཁ་རྒན་
གཞོན་གཉིས་ཀའི་ནང་དུ་ཁོང་གི་ཡན་མེད་ཟེར་བ་ཞིག་རེད། ཁོང་རང་ཡིན་ན་དད་པ་དང་
192



བཀའ་སློབ་ཟིན་བྲིས་ཕྱོགས་བསྒྲིགས།
དམ་ཚིག་ཧ་ཅང་གཙང་མ་དེ་འདྲ་ཡིན། འདིར་རིགས་གྲྭ་གྲོལ་ནས་མར་སོང་ཏེ་བསུས་ན་
ཡར་ཕེབས་ནས་དཔེ་ཁྲིད་བྱེད་རྒྱུ་རེད། ཁོང་རང་གི་རེ་འདོད་ལ། གལ་ཏེ་ངས་མི་ཏྲའི་
དབང་ཆེན་ཞིག་འདོན་ཐུབ་ན་ཁོང་ངེས་པར་དུ་ད བང་ལ་འདུ ག་ད གོས་ཟེར། དེ་མ་
གཏོགས་གྲྭ་ཚང་ལ་ཞབས་ཞུ་ཞིག་ཐུབ་ན་ཁོང་གིས་དཔེ་ཁྲིད་བྱས་ནས་འདུག་རྒྱུའི་བཀོད་
པ་དེ་ཡིན། ཁོ་རང་གི་ལུས་ཕུང་བོ་ལ་སྐྱོན་སོགས་མ་བྱུང་ན་ས་ཆ་འདི་ནས་ལོ་གསུམ་གྱི་རིང་
ལ་དཔེ་ཁྲིད་བྱེད་རྒྱུ་ཁས་བླངས་ཡོད། ཀུན་མཁྱེན་རིན་པོ་ཆེས་ནས་དགྱེས་བཞིན་ང་ལ་
དགེ་རྒན་དུ་གནང་བ་ཡིན། དེ་ལ་ཨ་མཆོག་མཆོག་སྤྲུལ་རིན་པོ་ཆེ་ཡང་ཐུགས་ཧ་ཅང་
དགྱེས་པོ་བྱུང་སོང་། དེས་ན་གཙོ་བོ་དགེ་རྒན་ཡང་གལ་ཆེ་ལ། དགེ་ཕྲུག་གིས་བསླབ་པ་སློབ་
གཉེར་ལ་བརྩོན་འགྲུས་གནང་རྒྱུ་ཡང་གལ་ཆེན་རེད། གྲྭ་བ་མང་ཉུང་བླ་བྲང་བཀྲ་ཤིས་
འཁྱིལ་ལ་དེ་རིང་ནང་ཁ་བཞུགས་བཞིན་པ་དང་ཚོགས་ལ་ཕེབས་བཞིན་པ་ལ་གྲྭ་ཚང་
འདིའི་ལྡབ་གཉིས་ཙམ་མ་གཏོགས་མེད། ཉེ་སྔོན་བླ་བྲང་གི་འདུ་ཁང་གསར་བཞེངས་
ལེགས་གྲུབ་སྟོན་མོའི་གྲུབ་སྐབས་སུ་ལོ་བཅོ་བརྒྱད་ཡན་ཆད་ཀྱི་དགོན་པ་རང་ན་བསྡད་
ཡོད་པའི་གྲྭ་བ་ཚང་མ་ཚོགས་སུ་ཕེབས་ཆོག་རྒྱུ་བྱས་ན་ད་གཟོད་སྟོང་ཕྲག་གཅིག་དང་
སུམ་བརྒྱ་ལྷག་ལས་བཞུགས་ཡོད་པ་མ་རེད། དེས་ན་དེ་ཚང་མ་འདུ་ཁང་ནང་དུ་ཞུགས་
ནས་གྲྭ་ཚང་གི་ཚོགས་གྲལ་དུ་ཞུགས་ཆོག་རྒྱུ་ཞེས་ངས་ཡར་ཀྲུང་དབྱང་གི་འགོ་འདྲེན་ཚོ་
ཐམས་ཅད་ལ་བསམ་འཆར་བཤད་བཞིན་པ་ཡིན། ངགོན་པ་འདི་ཚོ་ལ་བལྟས་ན་བླ་བྲང་
གི་རྒྱས་རེད། གྲྭ་བ་བདུན་བརྒྱ་བརྒྱད་བརྒྱ་བཞུགས་འདུག སྔོན་མ་ཚོའི་ཚོགས་གཏམ་གྱི་
རྒྱུན་ན་བཟང་བོའི་གྲལ་དགོས། ངན་པའི་ཨོང་མི་དགོས་ཞེས་པ་བཞིན་བཟང་བོའི་གྲལ་
དགོས་པ་རེད། སྟོད་རྒྱ་གར་འཕགས་པའི་ཡུལ་ལྟ་བུ་དང་བོ་སངས་རྒྱས་བཅོམ་ལྡན་
འདས་ལ་འཁོར་ལྔ་སྡེ་དང་རྗེས་སུ་རྒྱུན་དྲུག་མཆོག་གཉིས་ཟེར་ན་ཡང་མང་བོ་ཞིག་མ་
རེད། བོད་གངས་ཅན་གྱི་ལྗོངས་སུ་རྗེ་ཐམས་ཅད་མཁྱེན་པ་ལ་འཁོར་དག་པ་རྣམ་བརྒྱད་
193



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཅེས་གཙོ་བོ་ཡོན་ཏན་ཡོད་རྒྱུ་གལ་ཆེ། གྲྭ་བ་མང་ན་བཟང་ས་ཞིག་ཡོད་པ་ནི་བསླབ་པ་
སློབ་གཉེར་གནང་མི་མང་ན། དེའི་ནང་ནས་བཟང་བོ་ཡང་མང་བོ་འབུད་རྒྱུ་རེད། ཡིན་ན་
ཡང་གྲྭ་ཚང་མང་བོ་ཡོད་ན། མི་མང་བོའི་ནང་ན་བཟང་ངན་གཉིས་ཀ་ཡོད་པ་རེད། སྔོན་
ཆད་གྲྭ་ས་སེ་འབྲས་དགེ་གསུམ་ལ་གྲྭ་བ་ཁྲི་ཚོ་ཁ་ཤས་རེ་འཚོགས་ཡོད་ལ། དེའི་ནང་དུ་
བཟང་ངན་གཉིས་ཀ་ཡོད། བཟང་བོ་ཞིག་བཟང་ཐག་ཆོད་རེད། ངན་པ་ཞིག་ངན་ཐག་
ཆོད་རེད། དེས་ན་གཙོ་བོ་རང་རང་ཚོས་གྲྭ་ཚང་འདིར་སྨོན་ལམ་བརྒྱབ་པ་དང་སྨོན་ལམ་
ཐེབས་ནས་དགེ་ཚུལ་སློང་ཞིག་བྱེད་རྒྱུ་བྱུང་བ་སྐལ་བ་དང་ལྡན་པ་རེད། རང་རང་གི་དམ་
ཚིག་དང་སྡོམ་པ་ཚུལ་བཞིན་དུ་བསྲུང་ནས་བསླབ་པ་སློབ་གཉེར་གནང་སྟེ་ཚེ་ཕྱི་མ་ཕན་
ཆད་ཀྱི་དོན་ཞིག་འགྲུབ་པ་བྱུང་ན་ངེས་པར་དུ་བཀའ་དྲིན་ཆེ་འདུག ཁྱེད་རྣམ་པ་ཚོས་
དགེ་འདུན་ཐུགས་མཐུན་ཁྲིམས་གཙང་ཞིག་བྱོས། རང་ཅག་གི་དགོན་པ་འདི་ལ་མཚོན་
ན་ཨ་མཆོག་ཐུགས་རྗེ་ཅན་སྐུ་འཕྲེང་རིམ་བྱོན་ཚོས་བཤེས་གཉེན་བསྟེན་ཚུལ་བསམ་གྱིས་
མི་ཁྱབ་པ་རེད། ཁོང་ཚོའི་མཛད་པའི་ནང་དུ་བཤེས་གཉེན་བསྟེན་ཚུལ་བསམ་གྱིས་མི་ཁྱབ་
པ་ཡོད་པས། འ གོ་བཤེས་གཉེན་བསྟེན་ཚུལ་འདི་ལེགས་ཚོགས་ཐམས་ཅད་ཀྱི་རྩ་བ་ཡིན་
སྟབས། རང་རེའི་དགོན་པ་འདི་ཡིན་ན་ཆོས་སྲིད་ཀྱི་བྱ་བ་གང་ཡིན་ན་ཡར་རྒྱས་སུ་འགྲོ་
བཞིན་པ་ཡང་སྐྱེས་བུ་དམ་པ་གོང་མ་རྣམས་ཀྱི་ཐུགས་བསྐྱེད་སྨོན་ལམ་དང་ཁོང་རྣམ་པ་
ཚོའི་མཛད་པའི་མཐུ་བསམ་གྱིས་མི་ཁྱབ་པ་དེ་ལ་རྟེན་པ་རེད། དེས་ན་ཁྱེད་རྣམ་པ་ཚོས་
ཀྱང་ཐུགས་མཐུན་ཁྲིམས་གཙང་དང་། ལྷག་པར་ཆུང་ཆུང་ཚོ་ཡིན་ན་དགོན་པ་གྲྭ་ཚང་
འདིའི་ནང་དུ་ཞུགས་ནས་རང་རང་ཚོའི་ཚེ་ཕྱི་མ་ཕན་གྱི་དོན་ཞིག་བསྒྲུབ་ན། ཐོག་མར་ཐོས་
པ་བྱས། ཐོས་པའི་དོན་བསམ། བསམ་པའི་དོན་བསྒོམས་ནས་ཐོས་དོན་སྒྲུབ་པ་ཉམས་ལེན་
མཐར་ཕྱིན་པ་ཡོངས་ན་ཚེ་ཕྱི་མ་ཕན་ཆད་ཀྱི་དོན་འགྲུབ་པ་རེད། ཐོས་པ་མེད་པའི་སྒོམ་པ་
ནི། །ལག་རྡུམ་བྲག་ལ་འཛེགས་པ་འདྲ། །གསུངས་པས། གཙོ་བོ་ཐོས་པའི་སྒྲོན་མེ་སྦར་བ་སྟེ་
194



བཀའ་སློབ་ཟིན་བྲིས་ཕྱོགས་བསྒྲིགས།
au
ས34
ལམ་གང་ལ་ཞུགས་ན་ཐོས་བསམ་ཡག་པ་ཞིག་བྱས་ན། ལམ་དེ་ལ་སྒྲོན་མེ་སྦར་བ་ལྟར་འགྲོ་
ཤེས་བ་ཞིག་ཡོང་རྒྱུ་རེད། དེའི་སྟབས་གཙོ་བོ་ཐོས་བསམ་ཡག་པ་ཞིག་གནང་རྒྱུ་དང་། དགེ་
རྒན་ཨ་ཁུ་བསོད་ནམས་ཚང་ཡར་ཡོང་ན་བཤེས་གཉེན་བསྟེན་ཚུལ་མ་འཕྱུག་པ་ཞིག་གི་
ངང་ནས་རང་རང་གི་ཆོས་འཆད་ཉན་བསླབ་པ་སློབ་གཉེར་ལ་འབད་བརྩོན་ཡང་དག་པ་
ཞིག་གནང་རྒྱུ་ལ་བཀའ་དྲིན་ཆེ་ཞུ་བ་ཡིན། ལོ་རྗེས་མའི་ཟླ་བ་ལྔ་བ་ནས་བླ་བྲང་གི་ཚོགས་
ཆེན་ཁྲི་བའི་འགན་ཁུར་ཚར་བའི་ཚུལ་ཡིན། དེ་ཕན་ཆད་ནས་ཁོམ་པོ་བྱུང་ན་ལོ་རྗེས་མ་ཚོ་
ལ་ཡར་ཡོང་ནས་ཅུང་རེ་འདུག་བསམ་རྒྱུའི་སེམས་པ་ཡོད། ཡིན་ན་ཡང་འཇིག་རྟེན་བྱ་བ་
ཟེར་བ་དཀའ་མོ་རེད་དེ། རང་གི་གསོལ་བ་འདེབས་ཚུལ་སྨོན་ལམ་རྒྱག་ཚུལ་གྱིས་གུང་
ཐང་མཆོད་རྟེན་མཐོང་གྲོལ་ཆེན་མོ་གསར་བཞེངས་བྱེད་རྒྱུ། ད་ལོ་ནས་བཟུང་གྲ་སྒྲིག་བྱས་
ཏེ། ལོ་རྗེས་མ་ནས་འགོ་འཛིན་རྒྱུའི་བསམ་པ་དེ་ཡོད། དེའི་སྟབས་དེ་ཚོ་མཐར་ཕྱིན་པ་ཞིག་
མ་བྱུང་གི་བར་དུ་མ་ཤི་ན་བསམ་ཡོད། སངས་རྒྱས་ཀྱི་བསྟན་པ་ལ་ཕན་ཐོགས་རྒྱུ་མི་ཤེས་
མོད། ཕན་པ་ཅུང་ཟད་ཙམ་ཡིན་ནའང་དུས་ཀྱི་མཐའ་མ་རེད། དགོན་པ་འདི་ཡིན་ནའང་
འདྲ། བླ་བྲང་བཀྲ་ཤིས་འཁྱིལ་ཡིན་ནའང་འདྲ། ཕྱོགས་གང་གི་དགེ་འདུན་པའི་དགོན་
པ་ཡིན་རུང་། ཕྲན་ཚེགས་ཤིག་ཡིན་ནའང་ཞབས་ཞུ་ཞུ་ཐུབ་ན་སངས་རྒྱས་ཀྱི་བསྟན་པ་
ཉམས་དམའ་བའི་དུས་རེད། འགྲོ་འདུག་ཧ་ཅང་མང་བོ་བྱས་ན་ཕུང་ཁམས་ལ་ཡང་
དཀའ་ངལ་འདུག་མོད། ཡིན་ན་ཡང་རྗེས་ཐམས་ཅད་མཁྱེན་པས། བསྟན་པ་རིན་ཆེན་
མཆོག་གིས་མ་ཁྱབ་པའམ། །ཁྱབ་ཀྱང་ཉམས་པར་གྱུར་བའི་ཕྱོགས་དེར་ནི། །སྙིང་རྗེ་ཆེན་
པོས་ཡིད་རབ་བསྐྱོད་པ་ཡིས། །ཕན་བདེའི་གཏེར་དེ་གསལ་བར་བྱེད་པར་ཤོག །ཅེས་
ཐུགས་སྨོན་གནང་བ་དེ་བཞིན་དུ་བདག་གིས་ཀྱང་ཕྲན་ཚེགས་ཤིག་ཡིན་ན་སངས་རྒྱས་ཀྱི་
བསྟན་པ་ལ་ཕན་ཞིག་ཐོགས་ན་བསམ་རྒྱུའི་སེམས་པ་དེ་བཟུང་ཡོད་པས། རྣམ་དཀར་
ཆོས་ལྡན་གྱི་བྱ་བ་ཕྲན་ཚེགས་རེ་བསྒྲུང་ཐུབ་ཡོད་ན་དེ་ཚོ་ལ་གེགས་མེད་ལམ་འགྲོ་ཡོང་
འ
ས་
195



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
lo
བར་གྲྭ་ཚང་རིན་པོ་ཆེ་ནས་སྐྱབས་འཇུག་གནོངས། ༼ཆད༽ དེས་ན་ཕྱིར་ཕེབས་རྒྱུ་རེད་
བསམ་པའི་སེམས་པ་ཡོད། ནམ་ཞིག་ཁྱེད་དཔོན་གཡོག་ཚོ་བླ་སློབ་ཞལ་འཛོམས། རང་
ཅག་ཐམས་ཅད་པོ་ལྷན་གཅིག་ཏུ་འཚོགས་རྒྱུའི་སྐལ་བ་ཞིག་ལྡན་རྒྱུ་རེད། མྱུར་དུ་
འཛོམས་པའི་སྨོན་ལམ་ངས་ཀྱང་དེ་འདྲ་རྒྱག་གི་ཡོད། ཁྱེད་རྣམ་པ་ཚོ་ཚང་མའི་ཐུགས་ལ་
དེ་ལྟར་ཟུངས། ད་རེས་ཡང་འུ་ཅག་དཔོན་གཡོག་ཚང་མ་ཐམས་ཅད་པོ་ཞལ་འཛོམས་
ནས་ཁ་བརྡ་ཕྲན་ཚེགས་ཤིག་བྱས་པ་ལ། གནས་ཚུལ་ཐམས་ཅད་གང་ཡག་ཡག་རེད། སྤྱིར་
སངས་རྒྱས་ཀྱི་བསྟན་པ་ལ། དེང་སང་རྒྱལ་ཁབ་ཀྱི་ཆོས་ལུགས་ཀྱི་འགྲིག་ལམ་ཡང་ཇེ་
བཟང་དུ་མ་སོང་ནའང་ཇེ་ངན་དུ་མི་འགྲོ། རང་རང་གིས་ཆོས་འཆད་ཉན་བསླབ་པ་སློབ་
གཉེར་གནང་ནས། གྲྭ་ཚང་གི་འགྲིག་ལམ་ཀུན་སྤྱོད་སྔར་ཅི་ཡོད་སྐྱེས་བུ་དམ་པ་གོང་མ་
རྣམས་ཀྱིས་རྐང་བཙུགས་པ་མ་མཉམ་པ་ཞིག་གནང་རྒྱུ་ཁྱེད་རྣམ་པའི་ཐུགས་ལ་ཟུངས། ང་
ལ་དེ་མ་གཏོགས་ཞུ་རྒྱུ་མེད། ད་ཐེངས་རང་ཅག་ཚང་མ་ཁ་ངོ་ཞིག་ཐུག་པ་ཙམ་པོ་རེད་དེ།
ལོ་རྗེས་མ་རྣམས་སུ་ཁོམ་པོ་རེ་བྱུང་ན་ཅུང་རེ་འདུག་རྒྱུའི་བསམ་པ་དང་། ནམ་ཞིག་ཨ་
མཆོག་རིན་པོ་ཆེ་ཕྱིར་ཕེབས་ན་ངེད་དཔོན་གཡོག་ཚོ་ཐམས་ཅད་ཞལ་འཛོམས་རྒྱུའི་སྨོན་
ལམ་འདེབས། རྣམ་པ་ཚོའི་སེམས་ལ་དེ་ཟུངས། ཆོས་ཀྱི་རྒྱལ་པོ་ཙོང་ཁ་བའི། །ཆོས་ཚུལ་
རྣམ་པར་འཕེལ་བ་དང་། །འགལ་རྐྱེན་མཚན་མ་ཞི་བ་དང་། །མཐུན་རྐྱེན་མ་ལུས་ཚང་
བར་ཤོག །བདག་དང་གཞན་གྱིས་དུས་གསུམ་དང་། །འབྲེལ་བའི་ཚོགས་གཉིས་ལ་བརྟེན་
ནས། །རྒྱལ་བ་བློ་བཟང་གྲགས་པ་ཡི། །བསྟན་པ་ཡུན་རིང་འབར་གྱུར་ཅིག །ཅེས་སོགས་གསུངས་
7
སྤྱི་ལོ་ ༡༩༩༠ལོའི་ཟླ་བདུན་པའི་ཚེས་༡༥ ཉིན་གྱི་སྔ་དྲོའི་ཆུ་ཚོད་བཅུ་བ་ལ། ༽
196



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་སྒར་སར་ལ་གནང་བའི་
བཀའ་སློབ་བཞུགས་སོ། །
འདིར་རྣམ་ཐར་དཔག་ལྗོན་ལས། ཁོང་ད གུང་ལོ་ང་དགུ་བ་ཤིང་བྱི་ལོར་མཛོད་དགེ་སྒར་སར་ལ་ཕེབས་
སྐབས་གྲྭ་ཚང་དུང་ཁྱུང་སྨྱུང་གནས་སར་ཕེབས་འདུག་པ ས་ཁོང་ཡང་སྨྱུང་གནས་སྟེང་དུ་ཕེབས་ནས་དམངས་
ཚོགས་ལ་མཇལ་ཁ་གནང་ནས་འབྲོག་ས་འདི་ལྟ་བུར་ང་ཚོས་ལྷན་དུ་ཤིང་སློང་ཞིག་བྱེད་ཨེ་ཐུབ་ལྟ་ཞེས་སོགས་
ཐུག ས་དགྱེས་པའི་གསུང་གླེང་མང་བོ་གནང་། ཧུར་བརྩོན་ནན་ཏན་བྱས་ནས་འདུ་ཁང་གི་རྩིག་པ་ལོ་འདིར་
འགྲུབ་ཏུ་ཆུགས་གསུངས། ཞེས་གསུངས་ལ། དེ་བཞིན་གསུང་བ ཤང་ང ངོས་གཤམ་གསལ།
དེ་རིང་ཁྱེད་ཚོས་འདིར་སྨྱུང་གནས་འཛིན་བཞིན་ཡོད་པས། ངས་འཕགས་པ་སྤྱན་
རས་གཟིགས་ཀྱི་གསོལ་འདེབས། མ་ཎི། རྗེ་དཀོན་མཆོག་བསྟན་པའི་སྒྲོན་མེའི་གསུང་
གི་མགོན་པོ་སྤྱན་རས་གཟིགས་ལ་མ་འོངས་སྙིགས་མའི་རྒུད་པ་སེལ་བའི་སྨོན་ལམ་གསོལ་
འདེབས་སོགས་ཀྱི་ལུང་ཞིག་བཏོན་པ་ཡིན། སྤྱིར་ད་ཐེངས་ང་ལ་ཁོམ་པ་ངེས་ངེས་མི་འདུག
མཛོད་དགེ་ལ་ཡོང་རྒྱུའི་འཆར་གཞི་ཡང་མེད། འོན་ཀྱང་སྒར་སར་གྱིས་འདུ་ཁང་བཞེངས་
བཞིན་ཡོད་པས། འདུ་ཁང་ནི་འུ་ཅག་སྒར་གྲོང་གཉིས་ཀྱི་དགོན་པ་གྲྭ་ཚང་འཚོགས་ས་
ཞིག རུ་སྡེ་བ་ལ་ཕྱག་དང་སྐོར་བ་བྱེད་ས་ཤིན་ཏུ་གལ་ཆེན་རེད། དེའི་སྟབས་ངས་གོང་
འགབ་བར་གསུམ་ཚོ་ལ་རྫ་ནི་རྫུན་ནེ་རེ་བཤད་ནས། འདུ་ཁང་ལ་ཁ་བཀོད་པ་ཟེར་ན་
ཆོག ལྟ་རྟོག་བྱེད་དུ་ཟེར་ནའང་ཆོག ང་འདིར་འགྲོ་རྒྱུ་ཞེས་མ་བཤད་པར། བར་འདི་
ནས་འདུ་ཁང་ལ་ལྟ་བར་ཡོང་བ་ཡིན། འདིར་ཐོན་ན་ཁྱེད་ཚོས་སྨྱུང་གནས་བཟུང་ཡོད་
པས། ཨ་ཁུ་རྣམ་པ་ཚོ་ཡང་འདིར་བཞུགས་པ་དང་། སྐྱ་སེར་ཕོ་མོ་ཚོ་ཧ་ནི་བོ་འདིར་ཅུང་
༡
197



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ། །
འཛོམས་འདུག དེས་ན་ཁྱེད་ཚོ་སར་ངགོན་གྲོང་ཐམས་ཅད་པོ་ཁ་ངོ་ཐུག་ན། ང་ལ་ཡང་
ཁྱེད་ཚོ་དང་ཁ་ངོ་ཞིག་ཐུག་གི་ཡོང་བར་རེ་བ་ཡོད། སྤྱིར་ན་དེ་རིང་ཕྱིར་གཙོས་ལ་སོང་
ནས་འདུག་རྒྱུ་བྱས་ཡོད། སང་ཉིན་རྨ་ཆུ་རྫོང་ལ་ཐོན་རྒྱུ་བྱས་ནས་ཕྱོགས་སོ་སོ་ལ་ཡང་
བརྡ་བརྒྱབ་ཚར་སོང་། མཚོ་སྔོན་རྨ་ཆེན་རྫོང་དང་རྨ་ཆུ་རྫོང་གི་བར་ལ་གྱོད་བཤད་དགོས་
པས་ཁོང་ཚོའི་སྐུ་ཚབ་རྨ་ཆུར་ཡོང་དགོས་ཟེར། དེ་ཚོ་ལ་ཡང་བརྡ་བརྒྱབ་ཚར། ཡིན་ན་
ཡང་སང་ཉིན་འདི་ནས་ཐད་ཀར་དུ་རྨ་ཆུ་ལ་ཉིན་གཅིག་གིས་ཐོན་རྒྱུ་བྱས་ནས། དེ་རིང་
ཧ་ནི་བོ་ཁ་ངོ་ཞིག་ཐུག་པར་ཡོང་བ་ཡིན་པས་འདོད་དོན་བཞིན་རང་ཅག་རྣམས་ཁ་
ངོ་ཐུག་སོང༌། ན་ནིང་དོ་ཚིགས་ང་བཙོན་ཁང་དུ་ཕྱིར་ཡོང་ནས་བཟུང་མཛོད་དགེ་ཤོག་
ཁ་ལྔ། ནང་སྒོས་སུ་དམེ་བོ་ཚོ་བ་བརྒྱད་གུང་ཐང་བསྟན་པའི་སྒྲོན་མེའི་སྐུ་རིང་ནས་མི་
རབས་འདི་འདྲ་ལོ་གཉིས་བརྒྱ་སུམ་བརྒྱའི་རིང་འདིར་འུ་ཚོ་བླ་མའི་ཞལ་མ་ལྷུང་། སློབ་
མའི་གསེར་མ་འགྱུར། སྐུ་རྩ་དང་སྐུ་བདག མཆོད་ཡོན་དང་སྦྱིན་བདག་བྱས་ནས་ཡར་
སྣེ་ནས་མར་སྣེ་ཕུད་སོང་། ཐ་ན་རིག་གནས་གསར་བརྗེ་ཆེན་པོ་སོགས་དུས་ལོག་སྐབས་
ལོག་དེ་འདྲ་བྱུང་དུས་ལ་ཡང་འུ་ཚོའི་བར་དུ་དམ་ཚིག་ལ་བསེར་བུ་མ་སོང་། དེའི་སྟབས་
ཁྱེད་ཚོ་སྐྱེ་ཕོ་མོ་སུ་ཡིན་ན་ང་རང་གི་ཁྱིམ་བཟའ་བ་ཞིག་གི་སྣང་བ་ཡོད་ས་ཡིན། ངས་
དང་བོ་ཡོང་དུས་ཁྱེད་ཚོ་ལ་ལོ་རེ་བཞིན་ཡོང་ཞེས་བཤད་པ་བཞིན་ན་ནིང་གཞེས་ནིང་
ལོ་རེ་བཞིན་ཐོན་པ་རེད། ན་ནིང་ངོ་མས་ཁོམ་པ་མ་བྱུང་། ཡིན་ན་ཡང་པཎ་ཆེན་རིན་པོ་
ཆེ་ཕེབས་དུས་འུ་ཚོ་ཧ་ནི་བོ་ཡང་ཁ་ངོ་ཞིག་ཐུག་སོང་། དོ་ཚིགས་ད་ཐེངས་ཡང་ཁྱེད་ཚོ་
ཧ་ནི་བོ་ལ་ཐུག་གི་ཡོང་བ་ཡིན། ད་དུང་ཁོམ་པོ་ཡོད་ན་སྟོན་ཁ་ཕྱིར་ཡོང་བསམ་ཡོད། ང་
རང་ངོས་ནས་རྒྱལ་ཁབ་ལ་གནང་བ་ཞུས་ཡོད། ཟ་མའི་ཡི་གེ་ཡང་ལན་ཀྲུའུ་ནས་ལོངས་
ལ་བླ་བྲང་དུ་ཞོག ང་དགེ་ཚུལ་སློང་ཞིག་གི་ཚུགས་ཀ་བོ་རེད། རྒྱ་ནང་དུ་བསྡད་ནས་
དཔོན་པོ་བྱེད་རྒྱུའི་བསམ་པ་མེད། ཐོབ་གོ་ས་ཡང་མི་དགོས། རྒྱལ་ཁབ་ཀྱི་ཟླ་ཕོགས་མི་
དགོས། ང་ལོ་པེ་ཞེན་ ༼ མི་སེར་དཀྱུས་མ ༽བྱས་ན་བཟང་། རྒྱལ་ཁབ་ལ་ཕན་ཐོགས་དགོས་ན་
198



བཀའ་སློབ་ཟིན་བྲིས་ཕྱོགས་བསྒྲིགས།
ང་ས་གང་དུ་བསྡད་ཀྱང་གཅིག་རེད་ཅེས་གནང་བ་ཡར་ཞུས་ཡོད། ཡིན་ན་ཡང་ད་དུང་པཎ་
ཆེན་རིན་པོ་ཆེ་སོགས་བརྒྱུད་ནས་ཀྲུང་དབྱང་གིས་ང་པེ་ཅིན་ལ་ཡོང་ནས་འདུག་དགོས།
ནང་བསྟན་མཐུན་ཚོགས་ཀྱི་བྱ་བ་ངས་ལས་དགོས་ཞེས་ཟེར། ང་པེ་ཅིན་དུ་ཡོང་མི་ཐུབ་
ཅེས་བཤད་ཡོད། གཅིག་ན་ང་ལོ་ཚོད་ནམ་ཚོད་དང་གཉིས་ན་ང་ཚོ་མཐོ་སྒང་གི་འབྲོག་
མི་རེད། ཚ་བ་ཡང་མི་ཐུབ། ཅེས་བཤད་པ་ན། ཁྱོད་ངེས་པར་དུ་ཡོང་དགོས་ཞེསབཙན་
པོ་མི་བྱེད། ཁྱོད་རང་གི་བསམ་འཆར་དྲིས་པ་ཡིན། ཁྱོད་ཀྱི་འདོད་པ་ལྟར་བྱེད་ཟེར།
འདོད་པ་ལྟར་བྱེད་ན་ངས་ཀྱང་གནང་བ་ཞུས་ཡོད། བཤད་དཀའ་མོ་ཞིག་རེད་དེ། འགྲོ་
མི་དགོས་རྒྱུ་རེད་བསམ་ཡོད། འགྲོ་མ་དགོས་ན་ཡར་བླ་བྲང་དུ་ཡོང་ནས་བསྡད་ན་ཡང་
ཆོག ཕྱིར་འདིར་ཡོང་ནས་བསྡད་ན་ཡང་ཆོག ང་བྲག་ག སེང་རྫ་གསེང་ལ་འགྲོ་རྒྱུར་
དགའ་མི་ཞིག་ཡིན། ང་ཆུང་དུས་རི་ཁྲོད་ཀྱི་རེ་བ་ཡོད་མི་ཞིག་ཡིན། དེའི་སྟབས་འཛམ་
མདོའི་རི་ཁྲོད་ཀྱི་ཤུལ་དང་ཨ་མྱེ་བེའུ་ལྡང་གི་ནང་ནའང་བྲག་གསེང་འགྲོ་ས་ཡོད། དེ་ཚོ་
ནས་དབྱར་ཐོག་རི་ཁྲོད་དུ་འདུག་དགོས་བསམ་ཡོད། དེས་ན་ང་རྗེས་སུ་ཡང་རྒྱུན་དུ་ཕྱིར་
ཡོང་ཞིང་། འདུག་ཁོམ་བྱུང་ན་འདུག མཛོད་དགེ་ཞེས་ཟེར་དུས་ཁྱེད་ཚོ་མ་ཟད་ས་ཆ་
གཞན་པ་ན་ཡོད་པའི་ལས་བྱེད་པ་ཡིན་ན་ཡང་ངའི་རྣ་ཀྲོག་ཀྲོག་ཏུ་ལོག་འགྲོ ལྷ་ས་ན་འུ་
ཚོ་མཛོད་དགེའི་མི་ཞིག་ཧུའུ་ཅི་ལ་བཞག་ཡོད། ན་ནིང་ངེད་ཚོ་ཐུག་དུས་ཁོ་མཛོད་
དགེའི་རེད་ཟེར་བ་ན་ང་ལ་ཡང་སེམས་ན་གཞན་དང་མི་འདྲ་བའི་བརྩེ་འདང་དུངས་པ་
སྐྱེས་སོང་། རང་གི་སེམས་ཁྱེད་མཛོད་དགེའི་ཕྱོགས་སུ་འཁོར་ཚུལ་དེ་འདྲ་རེད། འུ་ཚོ་
གཅིག་གི་གཅིག་ལ་རྩིས་རྩི་སྒོ་དད་པ་དག་སྣང༌། ལྷ་ཡུལ་གྱི་དད་པ། མི་ཡུལ་གྱི་དུངས་པ།
འཇིག་རྟེན་རྒན་པོ་ཚོའི་ཁ་དཔེ་བཞིན་རྟེན་རྙིང་བར་རྟེན་བཤད་གསར་བ། གོས་རྙིང་
བར་གོང་བ་གསར་བ་འདོགས་དགོས་ས་མ་རེད། རང་ཅག་ཚོའི་སེམས་ན་ཡོད་པ་རེད་
དེ། ཡིན་ན་ཡང་ཆོས་འབྲེལ་ལ་ཁ་གསོས་ཟེར་ནའང་ཆོག དེ་རིང་ཡོང་ནས་ཧ་ནི་བོ་ལ་
མ་ཎི་རེ་བཏོན་ནས་ལྷན་དུ་ཁ་ཏ་ཞིག་བྱས་པ་ཡིན། དེ་རིང་ནང ས་ཁ་འུ་ཚོ་ལ་གལ་ཆེན་
199



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པོ་ནི་འདུ་ཁང་འདི་རེད། དཀོན་མཆོག་བསྟན་པའི་སྒྲོན་མེ་ཁོང་ཉིད་ནས། ཀྭ་ཡེ་ལྷོ་རྒྱལ་
འཛམ་བུ་གླིང་བྱང་གི་ཕྱོགས། །ཁ་བ་ཅན་ཞེས་བྱ་བའི་ཡུལ་ལྗོངས་འདིར། །ག་ཅུ་ཐོས་ཅུའི་
ཉེ་འཁོར་མཛོད་དགེ་སྨད། །ང་ཡི་ལྟེ་ཁྲག་འཕོ་བའི་ས་ཆ་ཡིན། །ཞེས་ཁོང་གིས་ཐུགས་
དམིགས་གནང༌། ཐུགས་དགོངས་གཏད་པའི་ལྟེ་ཁྲག་འཕོ་སའི་ས་ཆ་རེད། འདིར་སྤང་
དཀར་དཀར་གྱི་དཀྱིལ་དུ་དགོན་པ་དམར་དམར་ཞིག་འདེབས་པ་བོ་གུང་ཐང་བསྟན་
པའི་སྒྲོན་མེ་རེད། ཁོང་གི་དགོན་པ་སྒར་སར་དགོན་པ་འདི་རེད། འདི་ན་ནིང་གཞེས་
ནིང་ཆག་འཇིག་ཏུ་བུད་སོང་རུང་ད་ནི་ཡང་སེམས་ཅན་གྱི་ལས་དང་བསོད་ནམས། དཀོན་
མཆོག་གི་ཐུགས་རྗེ་ཡིས་དགོན་པ་འདི་ཕྱིར་བཞེངས་རྒྱུ་བྱུང་བ་རེད། དེས་ན་འདུ་ཁང་
སླར་གསོ་བྱེད་བཞིན་པ་ལ། ང་ཁ་སང་ཡོང་ནས་བལྟས་བ་ན་ཕལ་ཆེར་གས་གསུམ་དུ་
བྱས་པའི་གས་གཉིས་འགྲུབ་འདུག ཤུལ་དུ་གས་གཅིག་ལས་མེད། ངས་དོ་ཚིགས་འདུ་ཁང་
ལས་དུས་ནས་བཤད་པ་བཞིན། སྤྱིར་གུང་ཁྲན་ཏང་གི་སྲིད་ཇུས་སུ་སོང་ན་ཡང་ཆོས་
ལུགས་དད་པ་རང་མོས་རེད། དད་པ་བྱེད་ན་རང་ལག་རེད། མི་བྱེད་ན་རང་གི་ལག་རེད།
དེས་ན་ཁྲལ་བཞག་ཁྲིམས་བཞག་ཟེར་བའམ་བཙན་པོ་བྱེད་ཁུལ་སོགས་དེ་འདྲ་མ་བྱེད།
མི་ལ་ལ་ཚོའི་ནང་ན་ཁག་མི་འདུག དེ་རིང་ནངས་ཁ་ཟས་ཟོག་སེམས་ཅན་རང་རང་ལ་
བགོས་པ་ན། རང་རང་ཚོ་ལ་བབ་པའི་རྒྱུ་ཟོག་སེམས་ཅན་འཚོ་རྒྱུ་ཡོད། གཉེན་ཉེ་འབྲེལ་
སྐྱོང་རྒྱུ་ཡོད། འོན་ཀྱང་ལོ་གཅིག་པོ་འདིའི་ནང་རེད། དོ་ཚིགས་ཀྱི་ལོ་གཅིག་པོའི་འདི་
ནང་ཧ་ཅང་མང་ན་ཟླ་བ་གཉིས་ཙམ་ལ་ལས་ཀ་ལས་དགོས་པ་ལས། དེ་ལས་རིང་བར་
ལས་ཀ་ལས་མི་དགོས། འདུ་ཁང་གི་ལས་ཀ་གས་བཅུ་གཉིས་ལས་གས་གཉིས་སམ་ཡང་
ན་གས་བཅུ་ཐམ་པ་ལས་གས་གཅིག་ཙམ་ལས་ཤུལ་དུ་ལུས་མེད། དེའི་སྟེང་ནས་ཁྱེད་ཚོ་
གྲོང་བ་ཚོའི་ཁ་དཔེ་བཞིན་རྔ་ཚིགས་ཐོག་ནས་གྲི་མ་གཅོག ཁྱེད་ཚོ་ཧ་ནི་བོ་སུ་ཡིན་ན་
དད་པ་དག་སྣང་ཕྱི་རེམ་རོགས་རེམ་བྱོས་ལ་དགོན་པའི་འདུ་ཁང་ཅི་འགྲུབ་འགྲུབ་གྱིས།
ཁྲལ་བཞག་ཁྲིམས་བཞག་སྔོན་ཆད་མེད་ལ་ད་དུང་ཡང་མེད། ཡིན་ན་ཡང་ཁྱེད་ཚོ་ཧ་ནི་
200



བཀའ་སློབ་ཟིན་བྲིས་ཕྱོགས་བསྒྲིགས།
བོས་དད་པ་དག་སྣང་ཟེར་ནའང་འདྲ། དད་པ་མེད་ན་དུངས་པ་ཟེར་ནའང་ཆོག ཁྱེད་
ཚོ་རང་གི་ས་ཆ་དང་རང་གི་དགོན་པ་རེད། ཕྱི་ན་བལྟ་མི་ཡོད། ནང་ན་ཉན་མི་ཡོད། མཛོད་
དགེ་སྡེ་བའི་དགོན་པ་བཞེངས་པ་ཅི་འདྲ་རེད་ཟེར་ན། འུ་ཚོ་ལ་ཡང་ཕྱི་ལྟ་བ་ཅན་ནང་
ཉན་པ་ཅན་རེད། དེས་ན་ཧ་ནི་བོས་ཕྱི་རེམ་བྱོས་ལ་ལས་འཕྲོའི་རྔ་མ་འདི་འགྲུབ་ཐབས་
བྱོས། དེ་བཞིན་ཁྱེད་འབྲོག་པ་ཚོས་རོང་བ་ཚོ་རང་རང་གི་ཁ་བརྡ་ངོ་ཤེས་ཉེ་གཞི་རྩ་ལག་
ཡོད་ན་ཁ་བརྡ་རེ་བྱོས། དེ་རིང་འབྲོག་པ་ཕལ་ཆེར་འདིར་འཛོམས་འདུག རོང་བ་ཕར་
ཕྱོགས་ན་ཧ་ནི་བོ་འཛོམས་མི་འདུག ང་ལ་ཡང་ཁ་བརྡ་བྱེད་ཁོམ་མེད་སོང་། དེ་རིང་
འདིར་སྒར་ཁ་ན་འགའ་ཡོད་པ་ལ་ངས་ཁ་བརྡ་ཞིག་བྱེད་བསམ་ཡོད། ད་ནི་རྔ་མ་ཅུང་
ཙམ་པོ་འདིའི་སྟེང་ནས་རྔ་ཚིགས་སྟེང་ནས་གྲི་མ་གཅོག ཕྱི་རེམ་རོགས་རེམ་བྱོས། ཕྱིས་
སུ་འདི་འགྲུབ་སོང་ན་ཡོད་པོས་གསེར་དངུལ། མེད་པོས་ཁབ་སྐུད་པ་ཡན་ཆད་ཀྱི་འབྲེལ་
བཞག་པ་དང་རང་གི་ལུས་ཕུང་བོའི་སྟེང་གི་སྡུག་དཀའ་ལས་བྱས་པ་ཐམས་ཅད་ལ་རང་
ཅག་ཚོས་ལྷན་གཅིག་ཏུ་སྨོན་ལམ་འདེབས། སེམས་རྣམ་པར་དག་པ་མཚམས་སྦྱོར་བྱེད།
མ་འོངས་སྐྱེ་བ་རྗེས་མ་རྣམས་སུ་རྗེ་བཙུན་བྱམས་པ་མགོན་པོའི་འཁོར་གྱི་ཐོག་མར་སྐྱེས་
ཤིང་ཆོས་ཀྱི་འཁོར་ལོ་བསྐོར་ཚེ་ལྷན་གཅིག་ཏུ་འཚང་རྒྱ་བའི་སྨོན་ལམ་འདེབས། དེ་བཞིན་
དུ་ཁྱེད་ཚོས་རྔ་མ་འདི་ལ་ཕྱི་རེམ་ཞིག་བྱོས། གཞན་ན་ནིང་གཞེས་ནིང་ངས་ཧ་ནི་བོ་ལ་
ཁ་བརྡ་བྱས་པ་བཞིན་འུ་མཛོད་དགེ་ཚང་རྒྱུ་ནོར་ཟས་གསུམ་གྱི་སྟེང་གི་སོང་ན་སྡུག་ཐུག་
མ་རེད། ཀན་ལྷོ་ས་ཆ་ལ་སོང་ན་ཨང་དང་བོ་མི་རུང་ཨང་གཉིས་པ་གསུམ་པའི་ཚོད་ན་
ཡོད། དེ་རིང་ཡོང་ནས་བལྟས་ན་ཁྱེད་གསར་བུའི་གསར་གྲལ་བཟང་ཞིང་ཁ་ཟས་གོན་པ་
སོགས་ཡར་རྒྱས་སུ་འགྲོ་བཞིན་ཡོད་པས་ང་དགའ་བ་ཡིན། ཡིན་ན་ཡང་ད་དུང་རྒྱུ་ནོར་
ཟས་གསུམ་གྱི་སྟེང་ནས་གསར་དུ་སོས་བུད་པ་ལྟ་བུ་རྟ་རྒན་གས་བོ་དག་སོས་འགོར་བུད་
པའི་ཚད་ལྟ་བུ་རེད། ད་དུང་སྟོན་མཇུག་གི་ཤ་ཤེད་རྒྱས་ཐག་ཆོད་པའི་ཚད་དུ་ད་དུང་ཐོན་
མེད། དེའི་སྟབས་རང་རང་ཚོའི་ཐོན་སྐྱེད་ཀྱི་སྟེང་གི་ཀུང་ཧྲེ་ཡིན་ན་འདྲ། ཏ་ཏོས་༼ རུ་ཆེན ༽
201



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཡིན་ན་འདྲ། ཧྲིན་ཁྲན་ཏོས་༼ ཐོན་སྐྱེད་རི་ཁ ག ༽ ཡིན་ན་འདྲ། འགོ་འདྲེན་ཚོའི་ཁ་ལོངས་
ཚིག་རྩིས། འགོ་འདྲེན་ཚོ་ཡིན་ན་ཡང་རུ་སྡེ་བ་ལ་ཤ་ཚ་གྲོས་འདེབས་བྱོས། མིས་མི་རྩིས་
ན་བླ་མ་དང་དཔོན་པོ། ཤིང་གིས་ཤིང་བཀྱགས་ན་ལྷ་ཁང་དང་གསེར་ཁང་ཟེར་བ་
བཞིན། མེ་ཏོག་ལ་མགོ་ཡུ། མི་ལ་འགོ་རྔ་ཡོད་ནི་ཞིག་བྱོས། དེ་ལྟར་བྱོས་དང་མཛོད་དགེ་
ཤོག་ཁ་ལྔ། ནང་སྒོས་སུ་དམེ་བོ་ཚོ་བ་བརྒྱུད་ཡར་དར་ཡར་རྒྱས་སུ་འགྲོ་རྒྱུ་རེད། ང་རང་
གི་སེམས་ལ་དེའི་བསམ་པ་ཡོད། བོད་ཕྱི་རབས་པ་ཚོ་ཡིན་ན་ཁ་འཆམས་གྲོས་འགྲིག་
བྱོས། བྱིས་པ་ཆུང་ཆུང་ཚོ་ཡིན་ན་ཁ་མིག་ཡར་བལྟ་བྱོས། ཕྱིའི་དགྲ་མི་ཐུབ་པར་ནང་
གཉེན་གྱི་ཐོག་ཏུ་འཁོན་རྡུང་རེས་དང་ནང་དམེ་མ་བྱེད། ཕུ་ནུའི་ནང་དུ་དམེ་མ་བྱེད།
འོ་ཟོ་ནང་དུ་ཁྲག་མ་བྱེད། གཅིག་གིས་གཅིག་ལ་ཁ་འཆམས་གྲོས་འགྲིག་བྱོས། ན་ནིང་
གཞེས་ནིང་ངས་ཁྱེད་ཚོ་ལ་ཡང་ཡང་བཤད་པ་བཞིན་ཡིན། ལོ་ལོན་རྒན་རྒོན་ཚོ་ཡིན་ན་
རྩི་འཚོ་བྱོས། དེ་ལྟར་བྱས་ན་རང་ལ་ཚེ་རིང་ཞིང་བསམ་པའི་དོན་འགྲུབ་རྒྱུ་རེད། ལོ་ལོན་
ཚོ་ཡིན་ན་སྙིང་རེ་རྗེ། འཇིག་རྟེན་འདིར་ཡོང་ནས་ན་ནིང་གཞེས་ནང་སྡུག་ལན་ཆགས་དེ་
འདྲའི་མང་བོ་མགོར་ཡོང་བ་རེད། གྱོད་ཁ་མཆུ་མེད་མུ་གེ་ཧ་ནི་བོ་མགོར་ཡོང་བ་རེད། ད་
ཤུལ་དུ་ལུས་ན་ཤི་བོའི་རྗེས་ཀྱི་གསོན་པོ་རེད། སྐྱེས་སྐྱེས་ཀྱི་སྔོན་མ་མ་རེད་དེ། ཤི་ཤིའི་
རྗེས་མ་རེད།
༈ འདི་འཕྲོའི་སྒྲ་ཐག་ད་དུང་ལག་ཏུ་མ་སོན་པས་འབྲི་ཐབས་བྲལ།
202



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་སྒར་སར་དགོན་གྱི་ཤིང་སློང་ཐོག་
གནང་བའི་བཀའ་སློབ་བཞུགས་སོ། །
རྣམ་ཐར་ད པ ག་ལྗོན་ལས། དགུང་ལོ་དོན་གཅིག་པ་མེ་བྱི་ལོའི་ལྔ་བའི་ཚེས་བཅུ་གཅིག་ཉིན་སྒར་སར་
ང གོན་གྲོང་ཐུན་མོང་ནས་ཆིབས་བསུ་ཇ་ཐབ་དང་། གྲྭ་མང་ནས་སེར་འཕྲེང་གིས་མདུན་བསུས་ཏེ་གཟིམ་ཁང་
དུ་གདན་དྲངས། ཚེས་བཅུ་གཅིག་ཉིན། གུར་དཀར་གྱི་ལབ་རྩེ་ག སོ་ཕྱིར་ཕེབས། དེ་ནས་ཤིང་སློང་ཐོག་ལ་ཕེབས།
བཅུ་གཉིས་ཉིན་སྔ་དྲོ་བསང་མཆོང་གསུངས་ནས་ཤིང་སློང་གནང་། བཅུ་གསུམ་ཉིན་སྒར་སར་གྱི་དགེ་འདུན་
པ་རེ་ལ་སྒོར་ཉི་ཤུ་ང ང་ཁ་ང ར་རེ་ང ང་བཅས་མང་ཇ་བསྐོལ། མི་བརྒྱད་བརྒྱ་ལྷག་ལ་མཇལ་ཁ་གནང་ནས་ཤིང་
སློང་སྟེང་ལ་ཕེབས། ཕྱི་དྲོ་བཞེས་པ་གནང་ནས་བསང་མཆོད་གསུངས། བཅུ་བཞིའི་ཉིན་སྔ་དྲོ་ཤིང་སློང་སྟེང་ལ་
ཕེབས་ནས་བཞེས་པ་གནང་། གྲྭ་ཚང་དང་ལས་བྱེད་མི་སྣ་སོགས་མང་བོ་ལ་གསུང་བཤད་གནད་སྨིན་བསྩལ། ཞེས་
གསུངས་ཤིང་། བཀའ་སློབ་དངོས་གཤམ་གསལ།
ད་ཐེངས་ཁོམ་པ་མེད་པའི་སྒང་ཞིག་རེད་དེ། ཡིན་ནའང་ཨ་ཁུ་རྒན་པ་ཚོ་དང་མི་
ཕྲུག་༼ གྲྭ་བ་ཆུང་ཆུང་གི་དོན ༽ཚོ་དང་བཅས་རང་ཅག་ཕན་ཚུན་དད་པ་དུངས་པ་ཡོད་ས་
ཡིན་པས་ཁོམ་པ་མེད་རུང་བུད་ཡོང་བ་རེད། ཁྱེད་རྣམ་པས་ཚོང་ཡིན་ན་ཁ་ཚོད་མཐོན་
པོ་རེད། དང་ཐོག་ཉི་མ་བཅུ་ཁ་རེ་ལ་བཞུགས་དགོས་གསུངས་པ་དང་། དེ་ནས་ཐུར་བབས་
ཏེ་ཉིན་བདུན་ལ་བཞུགས་དགོས་ཞེས་བཤད། ངས་དང་ཐོག་ཉི་མ་གཉིས་ལ་འདུག་རྒྱུ་བྱས་
པར་ཉིན་གཅིག་ཁར་བསྣན་ནས་ཉིན་གསུམ་ལ་འདུག་རྒྱུ་བྱས་ནས་འུ་ཚོ་ཚོང་འགྲིག་
སོང་བ་རེད། ལོ་རྗེས་མ་ཚོ་ལ་ཁོམ་པ་རེ་བྱུང༌། ཕུང་ཁམས་བདེ་བསྡད་ན་ཡང་གྲྭ་ཚང་
དང་ལྷན་དུ་རྩེད་མོ་རྩེ་བར་འགྲོ་ཆོག ད་ཐེངས་ཀྱི་སྦྱིན་བདག་ངས་བྱེད། ཁ་སང་དོ་དམ་
ཁང་གི་ལག་ཏུ་སྒོར་སྟོང་ཁ་ཤས་བཞག་ཡོད། ལོ་རྗེས་མ་རྣམས་སུ་ཡང་སྦྱིན་བདག་ངས་
2.03



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བྱེད་དང་ཆོག འུ་ཚོ་ཐམས་ཅད་པོ་གཅིག་གིས་གཅིག་ལ་དུངས་པ་ཆེ་བས་ཡོང་བ་ཡིན།
འདིར་ཡོང་ན་དགོན་པ་གཞན་པ་ཚོར་མ་སོང་ན་འཁང་ར་ཡོད་པས། དགོན་པ་གཞན་
པ་ཚོ་ལ་ཡང་འགྲོ་དགོས་པ ས་དཀའ་ལས་ཅུང་ཞིག་ཡོད། ཁོ་ཚེ་ཡིན་ན་ངེད་ཚོ་བླ་བྲང་
ནས་བུད་སོང་ན་སུ་གཅིག་གིས་འགྲོ་གི་ཡོད་པ་ཤེས་ནི་གོ་ནི་མ་རེད། ལམ་ཐག་ཀྱང་དུས་
ཚོད་གཅིག་དང་ཕྱེད་ནས་ཐོན་འགྲོ། འདི་ཐག་ཅུང་རིང་བས་ལམ་ཁ་ནས་མང་བོ་ཞིག་
བརྒྱུད་དགོས་པས་ཅུང་དཀའ་མོ་ཞིག་རེད་མ་གཏོགས། ཁྱེད་ཚོ་ལ་ཐུག་རྒྱུ་དང་རྩེད་མོ་
རྩེས་སྐྱིད་པོ་བྱེད་རྒྱུ་ལ་ང་སེམས་ནས་དགའ་བཞིན་ཡོད། ཁྱེད་གྲྭ་ཚང་རིན་པོ་ཆེ་ཡིན་ན་
ཕྱོགས་གང་ཐད་ནས་ཧ་ཅང་བཟང་བོ་འདུག་ཟེར། ཆུང་ཆུང་ཚོ་ཡིན་ན་ཁ་མིག་ཡར་
བལྟ་དང་བཟང་ཐོག་ནས་ཕྱི་རེམ་བྱོས་ལ་སྡོད། རང་རང་གི་གྲྭ་བ་རྒན་པ་ཨ་ཁུ་དགེ་རྒན་
ཚོའི་ཁ་ལེན་ཚིག་བརྩི་དང་སྐྱོར་གཉོར་ཡག་པོ་བྱོས། ཁྱེད་ཚོས་པར་ཤིང་ཡག་པ་ཞིག་རྐོ་
ཁར་མི་ཉན་ཞིང་། པར་བརྐོས་པ་ཡང་མི་བཟང་ཟེར། དེས་ན་གནས་སྐབས་སུ་སྐྱུར་
ཤོག ལོ་ཁ་ཤས་སུ་པར་མི་རྐོ་རྒྱུ་བྱེད། རྗེས་སུ་ཁྱེད་ཚོ་ཆུང་ཆུང་ཚོས་པར་འདི་དགོས་རྒྱུ་
ཞིག་རེད་བསམ་ན། དེ་དུས་ཕྱིར་འཚོགས་ན་ཡང་ཆོག ཕྱིན་ཆད་ཀྱི་འགྲིག་ལམ་ཀུན་སྤྱོད་
དང་ཐམས་ཅད་པོ་སྔར་ལ་བལྟས་ན་ཆུང་ཆུང་ཚོ་ཧ་ཅང་བཟང་བོ་རེད། བཟང་ཐོག་འདི
ནས་གྲྭ་ཚང་གི་འགྲིག་རྩིས། གྲྭ་ཚང་ར ང་ར ང་ལ་འགྲིག་ལམ་རེ་ཡོད་པ་རེད། འགྲིག་
ལམ་ལ་ལ་བཙུགས་ནས་ལོ་མང་བོ་འགོར་སོང་བ་དང་སྤྱིའི་གནས་ཚུལ་ཅུང་འགྱུར་སོང་།
དེའི་སྟབས་ཀྱིས་ལ་ལའི་ཐད་ནས་གུ་ཇེ་ཡང་དུ་ཐོངས་ཞེས་ངས་བཤད་ཡོད། སྤྱི་ཚོགས་
ཀྱི་འཕེས་རྒྱུས་ལ་བལྟས་ནས་གྲྭ་ཚང་གི་འགྲིག་ལམ་ཡིན་ན་ཡང་དལ་མོ་བྱས་ནས་འགྱུར་
བཞིན་ཡོད། སངས་རྒྱས་བཅོམ་ལྡན་འདས་ཀྱི་སྐུ་རིང་ལ་ལྷུང་བཟེད་བཟུང་ནས་ཕར་
ཁྱིམ་ཚང་གི་སྒོ་ལ་སོང་ནས་བྲོ་ཁ་སློང་བ་ལས། ངའི་ཁང་བ། ངའི་ཚ་ཐབ། ངའི་བྲོ་ཁ།
ངའི་ཅ་ལག་ཟེར་རྒྱུ་ཡོད་པ་མ་རེད། དེ་ནི་དུས་ཚོད་ཀྱི་འགྱུར་བ་རེད། དེས་ན་ཤིང་སློང་
གི་ཉིན་འདིའི་རིང་ལ་ཁྱེད་ཚོའི་ལྷམ་ཚར་འདུག སྟེང་དུ་འདམ་འབག་འབྱར། ལྷམ་འགྲམ་
204



བཀའ་སློབ་ཟིན་བྲིས་ཕྱོགས་བསྒྲིགས།
ཐེད་ཧྲུལ་དུ་སོང་ནས་བལྟ་ཉན་མེད་པ་ཞིག་ཏུ་བཏང་འདུག ཀུན་མཁྱེན་རིན་པོ་ཆེས་བླ་
བྲང་གི་གྲྭ་སྟོང་ཕྲག་གསུམ་ལ་ཤིང་སློང་སོགས་ཀྱི་སྐབས་སུ་རྒྱ་ལྷམ་གོན་ན་ཆོག་གསུངས་
ཡོད། ལྷང་ལི་འཕེན་བྱེད་ཀྱི་ལྷམ་དཀར་བོ་དེ་ཡིན་ན། ཀོ་ལྷམ་ཡིན་ན། རྒྱ་ལྷམ་ཡུ་བ་མེད་
པ་གོན་ན་ཆོག་རྒྱུ་བྱས་ཡོད། དེས་ན་རང་ཅག་ཚོ་ཡང་འཇམ་དབྱངས་བཞད་པའི་དགོན་
མ་ལག་གི་གྲལ་རེད། ཁྱེད་ཚོ་རྗེས་སུ་ཤིང་སློང་སོགས་ལ་སོང་ན་ཆར་བབས་ས་བརླན་ཆེ་ས་
ནས་ཁྱེད་ཚོའི་ཕྱིང་ལྷམ་ཧ་ཅང་གི་སྟབས་བདེ་བོ་མིན་པས། རྒྱ་ལྷམ་གོན་བསམ་ན་གོན་
དང་ཆོག ཕྱིར་ཚོགས་ལ་སོང་ན་གྲྭ་ཚང་གི་འགྲིག་བརྩི་ད གོས། ཕྱིན་ཆད་ཀྱང་ཤིང་སློང་
སོགས་སྤྲོ་སྐྱིད་ལ་ཕེབས་པའི་སྐབས་སུ་སྐྱིད་པོ་བྱེད་དགོས་པས་འགྲིག་ལམ་ཅུང་ཡང་
མོ་བྱོས། སྔོན་ཆད་བཞིན་ཆོས་འདུལ་བ་ལྟར་བྱས་ན་སྒྲ་རྡུང་གླུ་ལེན་པ་སོགས་ཆོག་པ་མ་
རེད། དེང་སང་གི་དུས་ལ་དེ་ཚོ་ཐམས་ཅད་རང་གི་སེམས་ནས་གྲྭ་ཚང་སོགས་ལ་མཆོད་
པའི་རྫས་ཡིན་བསམ་ན་མི་ཆོག་རྒྱུ་མི་འདུག དེའི་སྟབས་རྩེད་མོ་དེ་འདྲ་རྩེས་ན་མི་ཡག་
རྒྱུ་མི་འདུག བླ་བྲང་ན་ཡང་ཤིང་སློང་གི་སྐབས་སོགས་སུ་གུ་ཡང་མོ་མ་བྱས་ན་མི་ཕྲུག་
ཚོ་ཤིང་སློང་དུ་ཡང་འགྲོ་ཁར་མི་ཉན། ཐུར་ཀ་ཇུར་སོང་ནས་ཇ་ཁང་དུ་འདུག་ཅིང༌། ཉིན་
འགའ་རེར་ཁོམ་པོ་ཡོད་དུས་ལན་ཀྲུའུ་སོགས་སུ་འཁྱམས་འགྲོ། འདིར་ཁྱེད་ཚོ་ལ་དེ་འདྲའི་
སྟབས་མི་བདེ་བས། ཧ་ནི་བོས་འགྲིག་ལམ་ཡག་པོ་ཁུར་ཡོད་པ་བཀའ་དྲིན་ཆེ་འདུག
ཕྱིན་ཆད་ཀྱི་རིམ་པ་ལ་ཡང་དེ་ལྟར་ཁ་མིག་ཡར་ལྟ་རེ་བྱོས་དང་། ཁྱེད་ཆུང་ཆུང་ཚོ་ལ་ཚེ་
རིང་། རང་རང་ཚོའི་བསམ་པའི་དོན་འགྲུབ། མཁའ་འགྲོ་ཆོས་སྐྱོང་ཞིག་ཡིན་ན་ཡང་
གྲོགས་འཕྲིན་ལས་བསྒྲུབ་རྒྱུ་རེད། གྲྭ་ཚང་འདི་ཡར་རྒྱས་སུ་འགྲོ་མི་འགྲོ། གྲྭ་ཚང་འདི་
ཡག་པ་བྱས་ནས་གནས་མི་གནས་ཁྱེད་ཕྱི་རབས་པ་ཆུང་ཆུང་ཚོར་ཐུག་ཡོད། བླ་རྒན་
རྣམས་དང་ངེད་ཚོ་རི་ཁའི་ཉི་མ། རི་འདབས་ཀྱི་གྲིབ་མ་བཞིན་ཚེ་ཐུང་ཐུང་རེད། ཁྱེད་
ཆུང་ཆུང་ཚོས་ཁ་མིག་ཡར་བལྟ་རེ་བྱས་པ་ལ་བཀའ་དྲིན་ཆེ། དེས་ན་དེ་རིང་འུ་ཚོ་ལྷན་
གཅིག་ཏུ་རྩེད་མོ་རྩེས་པ་ལ་ཁྱེད་ཚོ་དགའ་བོ་ཨེ་བྱུང་། ང་རང་སྐྱིད་པོ་བྱུང་སོང་། ཁྱེད་
A)
205



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚོ་ཆར་ནང་དུ་བརླན་མ་སོང་ངམ། ད་ནི་ཇ་བཞེས་ཚད་དུ་ཐོན་སོང་བས་ང་ཕྱིར་འགྲོ་
དགོས། ཁྱེད་དཔོན་གཡོག་ཚོས་ཇ་བཞེས་ལ། ལོ་ལོན་ཚོ་ཅུང་སྔ་བར་ཕྱིར་ཡུལ་དུ་ཕེབས་
དགོས། ཁྱེད་དཔོན་གཡོག་རྣམས་ཧ་ཅང་གི་གྲང་མི་ཉན། ཆུང་ཆུང་ཚོ་རྩེད་མོ་རྩེས་ནས་
འདུག་མི་འདུག་ཁོང་ཚོར་ཐུག ངས་དེ་རིང་གཞི་བདག་ཚོ་ཧ་ནི་བོ་ལ་ཤིང་སློང་ཞིག་བྱེད་
དགོས་རྒྱུ་རེད། དེ་རིང་ཆར་བ་ཧ་ཅང་ཆེན་པོ་བབས་པས། གཞི་བདག་ཚོས་ང་ལ་དགའ་
བསུ་དང་ཁོང་ཚོ་རང་གིས་ཐུབ་ཚོད་ཀྱིས་ཕྱི་རེམ་བྱས་ཁུལ་ཡིན་པས། གཞི་བདག་ཚོ་ལ་
བསང་ཞིག་ཕུད་ནས་མཛོད་དགེ་ལ་ཟས་ཟོག་སེམས་ཅན་ལམ་དུ་སོང་། ཀྲང་ཅ༼ཞིང་ས ༽
ལ་གནོད་པ་མི་ཡོང་བའི་རེ་བ་བཅོལ་ནས། ནངས་དུས་ང་བུད་འགྲོ། ལོ་རྗེས་མ་རྣམས་
སུ་ཕྱིར་ཡོང་ཨེ་ཐུབ་བལྟ། མ་ཐུག་བར་དུ་ཚང་མ་སྐུ་གཟུགས་བདེ་མོ། ཞེས་གསུངས་སོ། །
206



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཁོ་ཚེ་ལྷ་སྡེ་ལ་གནང་བའི་བཀའ་སློབ་
བཞུགས་སོ། །
ད་ཐེངས་ཀུན་མཁྱེན་འཇམ་དབྱངས་བཞད་པ་འདིར་གདན་འདྲེན་ཞུས་ནས། ངེད་
དཔོན་གཡོག་གཉིས་ས་ཆ་འདིར་ཡོང་ན། ང་རང་ལ་མཚོན་ན་ཁྱེད་ཚོའི་དད་པ། ངའི་
དུངས་པ། དད་པ་དང་དུངས་པ་གཉིས་ཀྱིས་ཁོམ་པོ་ཡོད་མེད་ལ་མ་བལྟས་པར། བར་
འདི་ནས་ཁོ་ཚེ་ལྷ་སྡེའི་རྒན་གཞོན་ཕོ་མོ་ཐམས་ཅད་ལ་ལྟ་སྐོར་ཞིག་བྱེད་དུ་ཡོང་བ་ཡིན།
ང་ན་ནིང་ལྷ་ས་རུ་སོང་ནས་ཇོ་བོ་རིན་པོ་ཆེ་གཙོ་བྱས་པའི་སེ་འབྲས་དགེ་གསུམ། གཙང་
བཀྲ་ཤིས་ལྷུན་པོ་སོགས་སྟོད་དབུས་གཙང་ན་མཇལ་ས་སྐོར་ས་ཐམས་ཅད་དུ་མཇལ།
འབྲེལ་འཇོག་ས་ཐམས་ཅད་དུ་འབྲེལ་བཞག་ནས། ང་ལ་འབྲེལ་ཐོགས་ཀྱི་སེམས་ཅན་
ཐམས་ཅད་དང་ཁྱེད་ཚོའི་ཤི་བོ་ཤི་མོ་ཐམས་ཅད་ཀྱི་དགེ་རྩ། གསོན་པོ་ཚོའི་བར་ཆད་སེལ་
རྒྱུ་ཞེས་སྨོན་ལམ་དང་སྐྱབས་འཇུག་དེ་འདྲ་ཞུས་པ་ཡིན། གུང་ཐང་སྐུ་འཕྲེང་ལྔ་བ་ཁོ་ཚེ་
ནས་འཁྲུངས་པ་རེད། དེའི་སྟབས་ཁྱེད་ཚོ་ང་གསོན་ན་མི་བདག་རེད། ཤི་ན་རོ་བདག་ཡིན་
པས། ཁྱེད་ཁྱིམ་ཚང་རེ་རེ་ལ་ལྷ་ས་ནས་ཇོ་བོ་རིན་པོ་ཆེའི་ན་བཟའ་སོགས་རྟེན་འདུས་ཀྱི་
རྟེན་སྐལ་རེ་ཁྱེར་ཡོང་ཡོད། གཞན་ཁྱེད་དགོན་གྲོང་གཉིས་ཀྱི་གཞུང་ལ་ད་ཐེངས་ངས་
བཀའ་འགྱུར་ཞིག་མཇལ་ས་སྐོར་ས་རུ་ཕུལ་ཡོད། དེ་ཙམ་མ་གཏོགས་ང་ལ་ཡང་བསམ་
པས་རི་ཁྱབ་ཀྱང་འོག་རྟའི་བང་ཟད་ཅེས་པའི་དཔེ་བཞིན་རྒྱུ་ནོམ་མང་བོ་ཁྱེད་ཚོ་ལ་བྱིན་
རྒྱུ་མི་འདུག དེ་ང་ལྷ་སར་སོང་བའི་གནས་ཚུལ་ཡིན། དེ་རིང་ང་ལ་ཁྱེད་ཚོར་སྔོན་ཆད་
བཤད་མ་མྱོང་བའི་སྐད་ཆ་གསར་བ་འདྲ་བཤད་རྒྱུ་ཅི་ཡང་མེད། ཡིན་ཡང་གལ་བོ་ཆེ་ལ་
207



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནན་ཏན། དམ་པའི་ཆོས་ལ་བརྒྱ་ཚར་གྱི་དཔེ་བཞིན་ཁྱེད་ཚོ་ཁ་མཐུན་གྲོས་འགྲིག་བྱོས།
དེ་རིང་ནངས་ཀ་ཁོ་ཚེ་ལྷ་སྡེ་ལ་མཚོན་ན་མི་དར་རྒྱུ་དར་རེད། དགོན་པ་གྲྭ་ཚང་ལ་མཚོན་
ན་ཁོ་ཚེ་མ་གཏོགས་འདི་འདྲའི་ཆ་ཚང་བ་ཤུལ་དུ་ལུས་པ་དཀོན་པོ་རེད། འདུ་ཁང་ཡང་
གནས་སྐབས་སུ་གསར་བཞེངས་བྱེད་མི་དགོས། གྲྭ་བའི་མང་ཉུང་རན་འདུག འདི་ལས་
མང་ད གོས་དོན་མེད། དགེ་འདུན་གྱི་སྡེ་ཟེར་བ་གྲངས་མང་དགོས་པ་མིན། བླ་མ་སྔོན་མ་
ཚོས་ཚོགས་གཏམ་བཏང་ན་ཡང་བཟང་བོ་བརྒྱ་དགོས། ངན་པ་སྟོང་མི་དགོས་གསུངས་པ་
དང་། འཛམ་གླིང་མཛེས་བྱེད་རྒྱན་དྲུག་མཆོག་གཉིས་དང་། འཁོར་དག་པ་རྣམ་བརྒྱད་ལྟ་
བུ་གྲངས་ཤིན་ཏུ་ཉུང་ཉུང་རེད། དེས་ན་གྲྭ་བའི་གྲངས་འདི་འདྲས་མ་ཆོག་པ་མེད། རུ་སྡེ་
བ་ལ་བལྟས་ན་ཡང་དམངས་ཚོགས་ཀྱི་མཁར་ཁང་བ་ཇེ་བཟང་རེད། སྐྱེས་ཕོ་མོ་དམངས་
ཚོགས་ཚོའི་གོས་གོན་པ་ཡང་དཀར་དམར་སེར་གསུམ་དཔྱིད་ཀྱི་མེ་ཏོག་བཞིན་བྱུང་
བ་འཚོ་བ་ཡར་རྒྱས་སུ་སོང་བའི་རྟགས་རེད། སྔོན་ཆད་ཁྱེད་ཚོས་ང་ལ་ཆིབས་བསུ་ཇ་ཐབ་
ཇི་འདྲའི་མང་བོ་བྱས་པ་ལ། ཁྱེད་ཚོའི་ཁ་གོན་པ་ཅི་ཡོད་འུ་ཚོ་ཚང་མའི་སེམས་ན་ཡོད།
སྐྱིད་འདི་ངོས་ཟིན་དགོས། གོང་རིམ་གྱི་འགོ་འདྲེན་ཚོའི་ཁ་ལེན་ཚིག་བརྩི་བྱོས། དེང་སང་
འགོ་འདྲེན་ཚོ་ཕལ་ཆེར་ལོ་ཆུང་ཆུང་དང་། རིག་གནས་ཡོན་ཏན་ཡང་བཟང་བོ་ཡོད་པ་དག་
ཏག་རེད། རྒྱའི་གཏམ་དཔེ་ལ་ལོ་ལོན་ཚོས་གྲོས་བྱས་ན། ན་ཆུང་ཚོས་བྱ་བ་བྱེད་དགོས་
ཟེར་བ་ལྟར་ཁྱེད་ཚོའི་འགོ་འདྲེན་རྣམས་ན་ཆུང་ཡང་རེད། རིག་གནས་ཡོན་ཏན་བཟང་
ཞིང་དམངས་ཚོགས་ལ་ཤ་ཚ་བོ་འདུག ཁྱེད་ཚོས་རྒྱབ་སྐྱོར་དང་ཁ་ལེན་ཚིག་བརྩི་བྱས།
ཤིང་གིས་ཤིང་བཀྱགས་ན་ལྷ་ཁང་དང་གསེར་ཁང་། མིས་མི་བཀྱགས་ན་བླ་མ་དང་དཔོན་
པོ་ཟེར་བ་ལྟར། ཁྱེད་ལས་བྱེད་ཚོ་ཡིན་ན་ཡང་དམངས་ཚོགས་ལ་མ་བརྟེན་པའི་ཏང་དང་
རྒྱལ་ཁབ་མེད་པས། ཏང་གི་ཁ་ལེན་ཚིག་བརྩི་དང་མི་དམངས་ལ་ཕན་བདེ་བསྒྲུབ་རྒྱུ་སེམས་
ལ་ཟུངས། སློབ་གྲྭའི་གནས་ཚུལ་ཡང་སྔོན་ཆད་དང་བསྡུར་ན་ཇེ་བཟང་ལ་སོང་འདུག
ཀུན་མཁྱེན་འཇམ་དབྱངས་བཞད་པ་ཁོང་གིས་ཀྱང་སློབ་གྲྭའི་གནས་ཚུལ་ལ་གཟིགས་
208



བཀའ་སློབ་ཟིན་བྲིས་ཕྱོགས་བསྒྲིགས།
ནས་བཟང་གི་གསུངས་སོང་། དེས་ན་ཁྱེད་ཚོའི་བྱིས་པ་རྣམས་སློབ་གྲྭར་ཐོངས། བོད་ཕྱི་
རབས་པ་ལ་ཡོན་ཏན་ཞིག་ཨེ་འབྱོར་ལ་འབོད། ཡོན་ཏན་ཞིག་མེད་ན་དེང་རབས་ཅན་གྱི་
འཛུགས་སྐྲུན་ཕར་ཞོག མཐའ་ན་རང་མགོ་ཡང་ཐོན་མི་ཐུབ། ཕ་མ་ཚོ་ལ་ངའི་བུ་ཕྲུག་འདི་
གྲྭ་བ་བྱེད་ཐུབ་ན་བསམ་པ་མང་བོ་ཡོད་རྒྱུ་རེད། ཆུང་དུས་ཕ་མ་ཚོས་བཙན་གྱིས་གྲྭ་བ་
བྱེད་དུ་བཅུག རྗེས་སུ་གྲྭ་བ་མ་ཉན་ན་དེ་ཚོགས་བསགས་མ་རེད་ཚོགས་ངན་རེད། དེས་ན་
བཙན་པོ་མ་བྱེད། ཁོང་ཚོ་རང་གི་རང་བསམ་བྱེད་དགོས། དེ་ཚོ་ཀུན་གྱི་སེམས་སུ་ཟུངས།
ས་དོན་ཆུ་དོན་གྱི་ཐད་ནས་སོག་པོ་དང་མདའ་ཚན་གང་ཡིན་རུང་ན་ནིང་པཎ་ཆེན་ཐམས་
ཅད་མཁྱེན་པ ས་བ ཤད་ཟིན་པས། ཚང་མ་ཕ་ཕུ་ནུ་གཅིག་གི་བདག་པོ་གྲངས་ཉུང་མི་
རིགས་རེད། ས་དོན་ཆུ་དོན་ཞེས་གནའ་ལྟར་ཆེན་པོ་རྩོད་རྒྱུ་ཡོད་པ་མ་རེད། ཕར་དེད་ན་
ས་རྒྱལ་ཁབ་ཀྱི་རེད། སྔོན་ཆད་བཤད་པ་ལྟར་དུ་སྡོད། དེ་ལྟར་བྱོས་དང་ངས་ནམ་ཡང་ཁྱེད་
ཚོ་ལ་བདེ་སྐྱིད་ཕུན་སུམ་ཚོགས་པའི་སྨོན་ལམ་འདེབས། རྗེས་སུ་ཡང་ཁྱེད་ཚོ་ལ་ལྟ་སྐོར་
བྱེད་དུ་ཡོང་ཅི་ཐུབ་བྱེད། གནས་སྐབས་སུ་བདེ་མོ། །ཞེས་གསུངས་སོ། །
209



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །བསང་ཆུ་རྫོང་གི་འགོ་ཁྲིད་རྣམས་ལ་གནང་བའི་
བཀའ་སློབ་བཞུགས་སོ། །
སློབ་གསོ་དར་སྤེལ་གཏོང་རྒྱུ་ནི་རང་མགོ་རང་ཐོན་དང་ཡར་ཐོན་ལྷུར་ལེན་བྱེད་པའི་གཞི་རྩ་རེད།
རྣམ་ཐར་དཔག་ལྗོན་ལས། བཅུ་བཞིའི་ཉིན། བསང་ཆུ་རྫོང་ཨུ་ཧྲུའུ་ཅི་དང་། རྫོང་དཔོན་སོགས་ཀྱིས་གདན་
འདྲེན་ཞུས་ནས་རྫོང་སྲིད་གཞུང་དུ་ཕེབས་ནས་ཚོགས་འདུ་འཚོགས་ཏེ་ཁོང་གིས་མི་རིགས་ཀྱི་སློབ་གསོ་དང་མི་
རིགས་སྲིད་ཇུས་སྐོར་ལ་གསུང་བཤད་གལ་ཆེན་གནང་། ཞེས་གསུངས་ཤིང་། བཀའ་སློབ་གཤམ་གསལ།
ཀྲུང་གོ་ནི་འཛམ་གླིང་སྟེང་གི་རིག་གནས་དང་ཤེས་བྱ་སོགས་སྔ་མོ་ནས་དར་པའི་རྒྱལ་
ཁབ་ཀྱི་གྲས་གཅིག་ཡིན་ལ། ཀྲུང་ཧྭ་མི་རིགས་ནི་འཛམ་གླིང་སྟེང་གི་ཆེས་ཕུལ་ཏུ་བྱུང་བའི་
མི་རིགས་གཅིག་ཡིན། ལོ་ངོ་ཁྲི་སྟོང་གི་རིང་ལ། རང་རེའི་མེས་པོས་འོད་ཟེར་ལྷམ་མེར་འཕྲོ་
བའི་མི་རིགས་ཀྱི་རིག་གནས་གསར་སྐྲུན་བྱས་ཏེ། ཀྲུང་གོ་དང་འཛམ་གླིང་གི་དཔལ་ཡོན་
གོང་དུ་འཕེལ་བར་ཉམས་རྒྱུ་མེད་པའི་བྱས་རྗེས་བཞག་པ་རེད། དུས་རབས་ལ་འགྱུར་
ལྡོག་དང་། སྤྱི་ཚོགས་གོང་འཕེལ་དུ་འགྲོ་བཞིན་ཡོད་ལ། མི་རིགས་ཀྱང་མུ་མཐུད་དུ་གོང་
ནས་གོང་དུ་འཕེལ་བཞིན་ཡོད་པས། རྒྱལ་ཁབ་དང་མི་རིགས་དར་རྒྱས་ཆེན་པོ་ཡོང་བ་དང་།
ཇི་སྲིད་བར་དུ་འཛམ་གླིང་གི་ཕུལ་དུ་བྱུང་བའི་མི་རིགས་ཀྱི་གྲས་སུ་འགྱིང་ངེར་ལངས་
དགོས་ལ། ངེས་པར་དུ་སྟོབས་ཤུགས་ཆེན་པོས་ཚན་རིག་རིག་གནས་དང་སློབ་གསོའི་ལས་
དོན་དར་སྤེལ་གཏོང་དགོས། ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་འོས་འགན་སློབ་
ག སོའི་ཁྲིམས། ཞེས་པ་ཁྱབ་བསྒྲགས་དང་ལག་ལེན་བྱས་ནས་ལོ་ངོ་བཅུ་གཅིག་འགོར།
ཞིང་ཆེན་གྱིས་ཀྱང་ཀན་སུའུ་ཞིང་ཆེན་འོས་འགན་སློབ་གསོའི་ཁྲིམས་ལག་ལེན་བྱེད་ཐབས།
2 [)



བཀའ་སློབ་ཟིན་བྲིས་ཕྱོགས་བསྒྲིགས།
ཞེས་པ་གཏན་ཁེལ་བྱས་པར་བརྟེན། འོས་འགན་སློབ་གསོ་རིམ་བཞིན་ཁྲིམས་ཀྱིས་བདག་
གཉེར་བྱེད་པའི་ལམ་དུ་འགྲོ་བཞིན་ཡོད། རང་རྒྱལ་སྲིད་གཞུང་གིས་ཀྲུང་གོའི་སློབ་གསོ་
བསྒྱུར་བཅོས་དང་དར་སྤེལ་གཏོང་བའི་རྩ་གནད། ཅེས་པའི་ཁྲོད་དུ་གསལ་བོར་བཏོན་
པ་ནི། ངེས་པར་དུ་སློབ་གསོ་དམིགས་སུ་བཀར་ནས་སྔོན་དུ་སྤེལ་བའི་འཐབ་ཇུས་གོ་གནས་
སུ་བཞག་སྟེ། མི་རིགས་ཡོངས་ཀྱི་ཆུ་ཚད་མཐོར་འདེགས་བྱེད་པར་ཧུར་བརྩོན་བྱེད་དགོས་
པ་འདི་ནི་རང་རྒྱལ་གྱི་དེང་རབས་ཅན་དུ་མངོན་འགྱུར་བྱེད་པའི་རྩ་བའི་ཇུས་ཆེན་དང་
འཆར་གཞི་རྒྱ་ཆེན་པོ་ཞིག་ཡིན། ཞེས་དང་། ཡིག་རྨོངས་རྩ་བ་ནས་མེད་པར་གཏོང་བ་དང་
དམའ་རིམ་འོས་འགན་སློབ་གསོ་ཁྱབ་གདལ་གཏོང་རྒྱུ་ནི་མི་རིགས་ཡོངས་ཀྱི་རིག་གནས་
ཚན་རྩལ་གྱི་ཚད་མཐོར་འདེགས་ཡོང་བའི་རྩ་བའི་ལས་དོན་ཞིག་ཡིན། ཚེ་ཕྱོགས་ནས་
བཤད་ན། དེ་ནི་རྒྱལ་ཁབ་ཀྱིས་དེང་རབས་ཅན་བཞི་འཛུགས་སྐྲུན་བྱེད་པའི་དགོས་མཁོ་
དང་སྤྱི་ཚོགས་ཀྱི་དངོས་པོའི་དཔལ་ཡོན་དང་བསམ་པའི་དཔལ་ཡོན་འཛུགས་སྐྲུན་བྱེད་
པའི་དགོས་མཁོ་རེད། ཆུང་ཕྱོགས་དང་སྒེར་གྱི་ཕྱོགས་ནས་བཤད་ན། དེ་ནི་མི་མང་དམངས་
ཚོགས་འདྲ་མཉམ་གྱིས་སྤྱི་ཚོགས་ཀྱི་འཚོ་བར་ཞུགས་པ་དང་ཕན་ནུས་ལྡན་པའི་སྒོ་ནས་
དམངས་གཙོའི་འགན་དབང་སྤྱོད་པའི་དགོས་མཁོ་རེད། སྒེར་དང་ཁྱིམ་ཚང་ནི་སྤྱི་ཚོགས་
ཀྱི་གྲུབ་ཆ་གཅིག་ཡིན་པས། སྒེར་གྱི་ཤེས་རིག་གམ་དཔལ་ཡོན་གོང་དུ་སྤེལ་བ་ན། ད་གཟོད་
རྒྱལ་ཁབ་ཡར་རྒྱས་ཕུན་སུམ་ཚོགས་པར་འགྱུར་ངེས་རེད། ཀྲུང་ཧྭ་མི་དམངས་སྤྱི་མཐུན་
རྒྱལ་ཁབ་ནི་མི་དམངས་ཀྱིས་རང་ཁྱིམ་རང་བདག་བྱེད་པའི་རྒྱལ་ཁབ་ཅིག་ཡིན་པས་མི་
དམངས་ལ་ཆེས་ཁྱབ་ཆེ་བའི་དམངས་གཙོ་རང་དབང་ལྡན་པ་དང་། མི་དམངས་རྣམས་
རྒྱལ་ཁབ་ཀྱི་ཆབ་སྲིད་འཚོ་བ་དང་རྒྱལ་ཁབ་བདག་གཉེར་ལ་ཞུགས་ནུས་པ་རེད། ཡང་
དག་པ་དང་ཕན་ནུས་ཡོད་པའི་སྒོ་ནས་མི་དམངས་ཀྱིས་རང་ཁྱིམ་རང་བདག་བྱེད་པའི་
དབང་བེད་སྤྱོད་བྱེད་ན་ངེས་པར་དུ་རྒྱལ་ཁབ་ཀྱི་རྩ་ཁྲིམས་ཀྱིས་གནང་བའི་སློབ་གསོ་ཐོབ་
2L1



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་དབང་ཆ་དང་འོས་འགན་མངོན་འགྱུར་བྱ་དགོས། འོས་འཚམས་ཀྱི་རིག་གནས་ཆུ་
ཚད་མེད་ན། སྤྱི་དམངས་ཤིག་ལ་ཡོད་པའི་དབང་ཆ་སྤྱོད་མི་ནུས་པ་དང་སྒྲུབ་དགོས་པའི་
འོས་འགན་ཡང་སྒྲུབ་མི་ནུས། ཡིག་རྨོངས་རྩ་མེད་དུ་གཏོང་བ་དང་དམའ་རིམ་གྱི་འོས་
འགན་སློབ་གསོ་ཁྱབ་གདལ་བྱེད་པའི་རྒྱལ་ཁབ་ཀྱི་དེང་རབས་ཅན་འཛུགས་སྐྲུན་དང་། སྤྱི་
ཚོགས་ཀྱི་དཔལ་ཡོན་གོང་འཕེལ་དུ་གཏོང་བའི་དགོས་མཁོ་ཡིན་ལ། གྲངས་ཉུང་མི་རིགས་
ས་ཁུལ་གྱི་རྒྱལ་དམངས་དཔལ་འབྱོར་གོང་འཕེལ་དང་དར་སྤེལ་གཏོང་བའི་འགན་ཁུར་
གཙོ་བོ་ཞིག་ཀྱང་རེད། དཔལ་འབྱོར་དར་སྤེལ་དང་རྒྱལ་ཁབ་ཀྱི་དར་རྒུད་དེ་རྒྱལ་དམངས་
ཀྱི་ཚན་རྩལ་བྱང་ཚད་དང་འབྲེལ་བ་དམ་པོ་ཡོད་པ་ཡིན། །
ང་ཚོས་རྒྱུན་དུ་ཐོན་སྐྱེད་དར་སྤེལ་ཚན་རྩལ་ལ་བརྟེན་དགོས་ལ། ཚན་རྩལ་གོང་འཕེལ་
ནི་ཤེས་ཡོན་ལ་བརྟེན་དགོས་ཞེས་ཟེར། ཚན་རིག་ལག་རྩལ་ནི་ཐོན་སྐྱེད་ནུས་ཤུགས་ཨང་
དང་བོ་ཡིན་ཞིང་། སྔོན་ཐོན་གྱི་ཚན་རིག་ལག་རྩལ་ཁྱབ་སྤེལ་དང་བེད་སྤྱོད་བྱེད་ན་ཐོག་
མར་ཚན་རིག་ལག་རྩལ་རྒྱ་ཆེན་པོས་ཁྱབ་བརྡལ་བྱེད་པར་རག་ལས་ཡོད། ཐོན་སྐྱེད་བྱེད་
མཁན་ངལ་རྩོལ་བའི་རིག་གནས་ཚན་རྩལ་གྱི་ཆུ་ཚད་མཐོ་དམན་དང་། རྒྱ་ཆེ་བའི་རྒྱལ་
དམངས་ཀྱིས་ཚན་རིག་ལག་རྩལ་སྡུད་ལེན་དང་བེད་སྤྱོད་པའི་ནུས་པར་རག་ལས་པས།
གལ་ཏེ་རིག་གནས་མེད་ན་གཞན་ཚང་མ་སྟོང་བཤད་དུ་འགྱུར་ངེས། དེའི་རྐྱེན་གྱིས་དོན་
སྙིང་འདིའི་སྟེང་ནས་བཤད་ན། དམའ་རིམ་གྱི་འོས་འགན་སློབ་གསོ་ཁྱབ་གདལ་གཏོང་བ་
ནི་འཕྲལ་དུ་བསྒྲུབ་དགོས་པའི་ལས་འགན་ཞིག་རེད། །
གོང་གསལ་ནི་གནས་ལུགས་ཆེན་པོ་ཡིན་ལ། རང་ཉིད་དང་ཁྱིམ་ཚང་གི་ཐད་ནས་
བཤད་ན། རིག་གནས་སློབ་པ་དང་ཚན་རིག་ལག་རྩལ་སྦྱོང་བ་ཡང་ང་ཚོས་དུས་རྒྱུན་དུ་
འཚོ་བ་རོལ་བར་འབྲེལ་བ་དམ་པོ་ཡོད་པ་རེད། རིག་གནས་མེད་ན། དཔེ་ཆ་དང་ཚགས་
པར་ལ་ལྟ་མི་ནུས་པ་དང་། ཐ་ན་གློག་བརྙན་དང་བརྙན་འཕྲིན་གྱི་ནང་དོན་ཧ་མི་གོ་བ་དང་།
ས་པ་དང།
212



བཀའ་སློབ་ཟིན་བྲིས་ཕྱོགས་བསྒྲིགས།
དེང་རབས་ཅན་གྱི་འཚོ་བའི་དགའ་སྣང་རོལ་མི་ནུས་པ་རེད། རིག་གནས་མེད་པ་ནི་དབུལ་
ཕོངས་དང་བླུན་རྨོངས་རྗེས་ལུས་བྱུང་བའི་སྤྱི་ཚོགས་ཀྱི་འབྱུང་གནས་རེད། ཡི་གེ་མི་ཤེས་
པ་དང་རིག་གནས་མེད་པའི་རྐྱེན་གྱིས་འཛམ་གླིང་གི་བྱ་བ་མི་ཤེས་པ། རྒྱལ་ཁབ་ཀྱི་སྲིད་
ཇུས་དང་། བཅའ་ཁྲིམས། ཁྲིམས་ལུགས་མི་ཤེས་པ། བཟོ་ལས་དང་ཞིང་ལས་ཀྱི་ཚན་རིག་
ལག་རྩལ་ཤེས་བྱ་དང་། སྤྱི་ཚོགས་འཚོ་བའི་ཤེས་བྱ་ཁོང་དུ་ཆུད་པར་མི་ནུས་ལ། དབུལ་
ཕོངས་དང་རྗེས་ལུས་ཀྱི་འཚོ་བའི་གནས་ཚུལ་བསྒྱུར་མི་ནུས་པ་རེད། འོན་ཀྱང་ང་ཚོའི་ཁྱིམ་
བདག་ཁ་ཤས་ཀྱིས་མིག་སྔར་དང་སྐབས་འཕྲལ་གྱི་དཔལ་འབྱོར་ཁེ་ཕན་ལ་བལྟས་ནས་
རང་གི་ལོ་ཚད་ལོངས་པའི་བྱིས་པ་སློབ་གྲྭར་མི་མངགས་པ་དང་སློབ་མཚམས་ནས་ཕྱིར་
འཐེན་ནས་ངལ་རྩོལ་ལ་བཅུག་པ། བྱ་སྤྱོད་འདི་དག་གིས་བྱིས་པ་དང་གཞོན་ནུ་རྣམས་ཀྱིས་
སློབ་གསོ་དང་ལེན་བྱེད་པའི་དབང་ཆར་གནོད་པ་དང་། རྒྱལ་ཁབ་དང་མི་རིགས་ཀྱི་དར་
སྤེལ་ལ་གནོད་པ། ཡང་ན་བྱིས་པ་དང་ན་གཞོན། ཁྱིམ་ཚང་གི་རྒྱང་རིང་གི་ཁེ་ཕན་ལ་གནོད་
པ་སྐྱེད་ངེས་རེད། །
རང་རེའི་བོད་རིགས་ནི་གནའ་བོའི་དུས་ནས་ལས་ལ་བརྩོན་ཞིང་དཔའ་སྙིང་ཆེ་བ་
དང་ཤེས་རབ་ལྡན་ཞིང་ཀུན་སྤྱོད་ལེགས་པ་ཞིག་ཡིན། འོན་ཀྱང་ད་ལྟ་རྒྱལ་ཡོངས་དང་
ཞིང་ཆེན་སོགས་ཀྱི་གནས་ཚུལ་ལ་བལྟས་ན། བོད་ས་ཁུལ་གྱི་སློབ་གསོ་ལྷག་པར་དུ་བོད་
རིགས་འདུས་སྡོད་བྱེད་པའི་འབྲོག་ཁུལ་གྱི་སློབ་གསོ་དེ་རོང་ཁུལ་དང་བསྡུར་ན་ཡང་ཧ་
ཅང་རྗེས་ལུས་རེད། མ་འོངས་པའི་སྤྱི་ཚོགས་ནི་ཤེས་ལྡན་མི་སྣའི་སྤྱི་ཚོགས་ཡིན་ངེས་རེད། །
དགེ་མཚན་ལྡན་པའི་ཤེས་ལྡན་མི་སྣ་མེད་ཚེ་སྤྱི་ཚོགས་ཡར་ཐོན་ཡོང་མི་སྲིད། དཔེར་ན་ང་
ཚོ་བསང་ཆུ་རྫོང་ལ་མཚོན་ན་རྩྭ་ས་དང་། ཕྱུགས་རིགས་མང་བར་མ་ཟད། ཆུ་བོ་དང་གཏེར་
ཁ་ལྡན་མོད། ཡིན་ནའང་ད་བར་དུ་རྗེས་ལུས་ཀྱི་དྲ་རྒྱ་ལས་ཐར་ཐུབ་མེད། གནས་ཚུལ་
འདིའི་གཞི་རྩ་ནི་སློབ་གསོའི་རྨང་གཞི་ཞན་པ་དང་ཤེས་ལྡན་མི་སྣ་ཉུང་བའི་རྐྱེན་གྱིས་
213



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེད། གལ་ཏེ་ང་ཚོས་མགྱོགས་མྱུར་དུ་གོམ་པ་མ་སྤོས་ཚེ། ང་ཚོ་དང་འཕེལ་རྒྱས་ས་ཁུལ་
བར་གྱི་བར་ཚད་ཇེ་རིང་དུ་འགྱུར་སྲིད། འཛམ་གླིང་དུ་དར་རྒྱས་རྒྱལ་ཁབ་ལ་ཡང་ཞིང་སྡེ་
དང་ཞིང་ལས་ཡོད་པར་མ་ཟད། འབྲོག་ཁུལ་དང་འབྲོག་ལས་ཀྱང་ཡོད་མོད། ཡིན་ནའང་
དེ་ཚོས་བསྲེགས་ཆོད་གྱིས་འདེབས་དང་། རྨོན་མཛོ་ཟུང་འབྲེལ་གྱི་ཞིང་ལས་རྣམ་པ་དང་།
རྩྭ་ཆུ་བསྙེགས་ནས་སྡོད་པའི་འབྲོག་ལས་ཀྱི་རྣམ་པ་དག་ལས་སྡུན་ནས་ཐར་ཟིན། ཁོ་ཚོ་
དང་ང་ཚོའི་བར་གྱི་ཁྱད་པར་ནི་ས་བབ་དང་གནམ་ག ཤིས་མིན་ཏེ། མིའི་སྦྱོང་བརྡར་
ཐེབས་ཚད་ཁོ་ན་ཡིན། །
ད་ལྟ་ཏང་དང་སྲིད་གཞུང་གིས་གྲངས་ཉུང་མི་རིགས་དབུལ་ཕོངས་ས་ཁུལ་གྱི་དར་
རྒྱས་ལ་གཟིགས་སྐྱོང་ཆེན་པོ་བྱེད་བཞིན་ཡོད་ལ། ལྷག་པར་དུ་སློབ་གསོ་འཕེལ་རྒྱས་ཀྱི་
ཕྱོགས་ལ་སེམས་ཐག་ནན་མོ་བཅད་པ་མ་ཟད། ཤེད་ཤུགས་ཡོད་དགུ་རྩལ་དུ་བཏོན་ཏེ།
གཟིགས་སྐྱོང་གི་སྲིད་ཇུས་ཡང་དག་གཏན་ལ་ཕབ། ལོ་འདི་གཉིས་ནང་བསང་ཆུ་རྫོང་གི་
མི་རིགས་སློབ་གསོའི་ལས་དོན་ཐད་ལ་འཕེལ་རྒྱས་ཀྱི་གོ་སྐབས་བཟང་བོ་ཐོབ་ཡོད་དེ།
གཅིག་ནི་གོ་བདུན་ལོར་རྫོང་ཡོངས་ཀྱི་ཁྱབ་ཁོངས་སུ་དམའ་རིམ་འོས་འགན་སློབ་གསོ་
ཁྱབ་བརྡལ་དུ་བཏང་ནས་གཞོན་དར་ཡིག་རྨོངས་ཕལ་ཆེར་སེལ་བར་ངེས་གཏན་བྱས།
གཉིས་ནི་རྒྱལ་ཁབ་ཀྱི་འོས་འགན་སློབ་གསོ་བྱ་བའི་སློབ་སྒྲུབ་ཆ་རྐྱེན་ཇེ་བཟང་དུ་བཏང་།
འདི་ནི་མིག་སྔར་ང་ཚོའི་རྫོང་གི་བྱ་བ་ཆེན་པོ་གཉིས་ཡིན་ཏེ། གོང་གི་དམིགས་ཡུལ་འགྲུབ་
ཕྱིར་རྫོང་གིས་ད་ལོར་བསང་ཆུ་རྫོང་སློབ་གསོའི་ལོ་ཡིན་ཞེས་པའི་ཐག་བཅད་བྱས་ནས་
བྱེད་ཐབས་འགའ་གཏན་འབེབས་བྱས་པ་མ་ཟད། རྫོང་ཡོངས་ཀྱི་སློབ་གསོའི་བྱ་བར་
ཕྱོགས་ཡོངས་ནས་བཀོད་སྒྲིག་བྱས་ནས་རང་རྫོང་གི་མི་རིགས་སློབ་གསོ་གོང་དུ་སྤེལ་བར་
ཆོད་སེམས་ནན་མོ་བྱས། །
མི་རིགས་ཀྱི་དར་རྒྱས་ཇུས་ཆེན་ལ་དམིགས་ནས། ངའི་རེ་བར་སྤུན་ཟླ་ཚོས་འདིའི་
214



བཀའ་སློབ་ཟིན་བྲིས་ཕྱོགས་བསྒྲིགས།
སྐོར་ལ་འབད་པ་བྱེད་རྒྱུ་དང་། ཐོག་མར་རྒྱ་ཆེ་བའི་དབུ་ཁྲིད་ལས་བྱེད་པ་དང་སློབ་གསོའི་
བྱ་བ་སྒྲུབ་མཁན་གྱིས་མི་དམངས་ལ་འགན་འཁུར་དགོས་པ་དང་། སློབ་གསོ་ལེགས་སྒྲུབ་
སྒོས་རྗེས་རབས་པར་དགེ་མཚན་བསྐྲུན་རྒྱུ། སླད་མར་རྒྱ་ཆེའི་རོང་འབྲོག་དམངས་ཚོགས་
ཀྱིས་འོས་འགན་སློབ་གསོའི་ཁྲིམས་ཀྱིས་གཏན་འཁེལ་བྱས་པའི་འགན་ལེན་དང་འོས་
འགན་དང་ལེན་བྱས་ནས་བུ་ཕྲུག་ལ་སློབ་མཚམས་ཆད་དུ་མི་འཇུག་པར་སློབ་གྲྭར་བསྐྱལ་
ཏེ་འོས་འགན་སློབ་གསོ་ཐོབ་ཏུ་འཇུག་དགོས། ཡང་ངའི་རེ་བར་རྒྱུ་ཆེ་བའི་མི་རིགས་ཆོས་
ལུགས་མི་སྣས་སློབ་གསོའི་བྱ་བར་རོགས་སྐྱོར་སྒོས་མི་རིགས་སློབ་གསོའི་ལས་དོན་ལ་དགེ་
མཚན་བསྐྲུན་རྒྱུ་དང་། སྤྱི་ཚོགས་ཡོངས་ཀྱི་ཕུགས་བསམ་ཡོད་མཁན་རྣམ་པས་སློབ་
གསོའི་ལས་དོན་ལ་ཇུས་གཞི་འདོན་རྒྱུ་དེའོ། །
215



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །དབལ་ཤུལ་ཁྲོ་ཁོ་སྨད་མ་ལ་གནང་བའི་
བཀའ་སློབ་བཞུགས་སོ། །
དབལ་ཤུལ་ཁྲོ་ཁོ་སྨད་མ་ལ་མ་ཐོན་པར་ལོ་སུམ་ཅུ་སོ་བདུན་འགོར་སོང་། སྤྱི་ལོ
༡༩༤༤ལོར་འདིར་ཡོང་བ་རེད། དེའི་རྗེས་སུ་ཁྲོ་ཁོ་སྨད་མ་ལ་ཡོང་རྒྱུའི་བསམ་པ་ཡོད།
འོན་ཀྱང་གོ་སྐབས་མ་ལྡན་པས་ཡོང་མ་ཐུབ། ལོ་སུམ་ཅུ་སོ་བདུན་གྱི་རྗེས་དེ་རིང་ཕྱིར་
ཡོང་ནས་བལྟས་ན་ཆིབས་བསུ་དང་མཇལ་བ་སོགས་ཕྱོགས་གང་ཐད་ནས་ཡར་རྒྱས་སུ་
སོང་འདུག རྒྱུ་ནོར་ཟས་གསུམ་གྱི་འགོར་བུད་འདུག ང་སྔོན་ཆད་ཡོང་དུས་ཁྱེད་ཁྲོ་ཁོ་
སྨད་མ་ལ་ལབ་རྩེ་བསྟད། དབང་བསྐུར། ཁྱིམ་ཕེབས་བྱས་མྱོང་། ང་ད་ལོ་ལོ་ལྔ་བཅུ་ང་
བདུན་རེད། དེའི་རིང་ལ་ཐེངས་གཅིག་མ་གཏོགས་ཡོང་མ་ཐུབ། འུ་ཚོ་ཆོས་འབྲེལ་
ལས་འབྲེལ་དད་པ་དམ་ཚིག་གི་ཐད་ནས་བཤད་ན། ཁྱེད་ཚོ་འཇིག་རྟེན་གྲོང་བ་ཚོའི་ཁ་
དཔེ་བཞིན་བླ་མ་དང་སློབ་མ། གསེར་སྐུ་དང་རྒྱབ་ཡོལ། སྐུ་རྩ་སྐུ་བདག་ཡིན། གུང་ཐང་
ཚང་སྐུ་ཕྲེང་དང་བོ་ཁ་ནག་དབལ་ཤུལ་ལ་འཁྲུངས་པ་རེད། དབལ་ཤུལ་ཁག་གསུམ་ཟེར་
བ་སྔོན་ཁྱིམ་ཚང་གཅིག་ལས་མཆེད་པ་རེད། ང་རང་ཡིན་ན་ཡང་བྱམས་མེ་དཔོན་
ཚང་དང་། དབལ་ཤུལ་ལ་མཚོན་ན་ཉེ་གཞི་རྩ་ལག་གི་ནང་ཡིན། འུ་ཚོ་དམ་པའི་ལྷ་ཆོས་
ཀྱི་ཐད་ནས་གུང་ཐང་ཚང་སྐུ་རབས་ནས་སྐུ་རབས། ཁྱེད་དབལ་ཤུལ་ཁྲོ་ཁོ་སྨད་མའི་མི་
རབས་ནས་མི་རབས་ལ་ཆོས་འབྲེལ་གསེར་གྱི་ཐག་པ་ཆད་མ་མྱོང་། དམ་ཚིག་ཤེལ་གྱི་
སྒོང་བ་ཆག་མ་མྱོང་། བླ་མ་དང་སློབ་མ་ཡིན། སྐྱེས་པའི་མི་རྒྱུད་ཀྱི་ཐད་ནས་བཟང་རོགས་
རྒྱན་གསུམ། ཉེ་གཞི་རྩ་ལག་ཡིན། ཁྱེད་ཚོ་རྒན་པོ་ཚོའི་ཁ་དཔེ་བཞིན་མི་ངོ་ལྷ་ངོ་འཕྲོད།
216



བཀའ་སློབ་ཟིན་བྲིས་ཕྱོགས་བསྒྲིགས། །
ལྷ་ངོར་ཉི་མ་ཤར། དེ་རིང་འུ་ཅག་ལྷན་དུ་འཛོམས་རྒྱུ་བྱུང་བ་ནི་དཀོན་མཆོག་གི་ཐུགས་
རྗེ་དང་སྔོན་བསགས་ཀྱི་ལས་རེད། ན་ནིང་གཞེས་ནིང་ཡིན་ན་ཁྱེད་ཚོའི་སེམས་ལ་ཡང་
ང་མིག་གིས་རིག་རྒྱུ་ཡོད་པ་མ་རེད་བསམ་ཡོད་རྒྱུ་རེད། ང་རྒྱ་ནག་པོའི་ཡུལ་ནས་མི་ལོ་ཉི་
ཤུ་རྩ་གཅིག་གི་རིང་ལ་བསྡད་པ་རེད། ངའི་ལུས་རྒྱ་ཡུལ་ན་ཡོད་རུང་སེམས་བོད་ཡུལ་ན་
ཡོད། རང་གི་མཆོད་ཡོན་སྦྱིན་བདག་ཁ་བརྡ་ངོ་ཤེས། བོད་མི་དམངས་ནམ་ཡང་སེམས་
ནས་མ་བརྗེད། ཡིན་ན་ཡང་སྔོན་བསགས་ཀྱི་ལས་རེད། ལོ་དེ་སྙེད་ཅིག་གི་ཚེ་ལ་སེམས་
ཅན་སྤྱི་མཐུན་གྱི་ལས་ཀྱིས་སངས་རྒྱས་ཀྱི་བསྟན་པར་ཉམས་ཆག་དང་སེམས་ཅན་གྱི་
མགོར་སྡུག་བསྔལ་བྱུང་། དེའི་རིང་ལ་འུ་ཅག་བླ་མ་དང་སློབ་མ་བྱེད་རྒྱུ་ཕར་ཞོག ཐ་ན་
ཁ་ངོ་ཐུག་རྒྱུ་ཡང་མེད་ཀི་བསམ་པ་བྱུང་བ་རེད། ཡིན་ན་ཡང་དུས་དང་སྲིད་ཇུས་ཀྱི་འགྱུར་
བས་ འུ་ཚོ་དེ་རིང་མི་ངོ་ལྷ་ངོ་འཕྲོད་པ་ལ། ཁྱེད་སློབ་མའི་སེམས་ལ་དགའ་བ་དང་ང་བླ་
མའི་ཡིད་ལ་ཡང་དགའ་བ་ཆེན་པོ་བྱུང་སོང་། ཕྱིར་ཡོང་ནས་བལྟས་ན་ཁྱེད་ཚོ་ཐམས་ཅད་
ཀྱི་འཚོ་བ་ཇེ་བཟང་དུ་སོང་། ལྷག་པར་དུ་གསར་བུ་ཆུང་ཆུང་ཚོ་ཡར་སྐྱེས་ལག་ཆགས་ཡོང་
གི་ཡོད་པ་ལ་བལྟས་ན་སེམས་དགའ་བོ་བྱུང་སོང་། དེས་ན་འཇིག་རྟེན་རྒན་པོ་ཚོའི་ཁ་དཔེ་
བཞིན་ཕོ་དུངས་པ་ཅན་འདི་བཤད་ན་དྭངས། མོ་དུངས་པ་ཅན་འདི་ངུས་ན་དྭངས་
ཟེར་བ་བཞིན་དེ་རིང་འུ་ཚོ་ཁ་ངོ་ཐུག་ནས་ཁ་བརྡ་ཞིག་བྱས་ན་བདག་རང་ལ་མཚོན་
ན་ཡང་སེམས་ན་དྭངས་རྒྱུ་ཞིག་ཡོད་འདུག གཅིག་ན་ང་དབལ་ཤུལ་ཁྲོ་ཁོ་སྨད་མ་ལ་མ་
ཐོན་པར་ལོ་སུམ་ཅུ་སོ་བདུན་པོ་འདིའི་རིང་ལ་སྐྱེས་པ་ཕོ་མོ་གྲངས་མི་ཟིན་པ་ཞིག་འཇིག་
རྟེན་ཕྱི་མའི་ངོགས་སུ་བུད་སོང་། ལྷག་པར་དུ་སྤྱི་ལོ་གཅིག་དགུ་ང་བརྒྱད་ནས་ད་བར་དུ་
ཁྱིམ་ཚང་རེ་རེ་བཞིན་གྱིས་ཤི་བ། ཆུ་ལྕེབས་ག ཤམ་ལྕེབས་བྱས་པ། རང་གིས་རང་སྲོག་
བཅད་པ། མེད་མུ་གེས་ཤི་བ་སོགས་ཤི་བོ་ཤི་མོ་གྲངས་མི་ཟིན་པ་ཞིག་ཡོད། དེ་རིང་འུ་ཚོ་
གསོན་པོ་ཐམས་ཅད་ཁ་ངོ་འཛོམས་བྱུང་། ཤི་བོ་དེ་ཚོ་སྙིང་རེ་རྗེ། དེ་ཚོའི་ནང་ན་འཆི་ཁ་ང་
ལ་དད་པ་དག་སྣང་བྱས། ངའི་མིང་ནས་བོས་པ་མང་བོ་ཡོད། ལ་ལ་ཚོར་དགེ་དགོང་ཞག་
217



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བྱེད་རྒྱུ་ཕར་ཞོག འཆི་ཁར་མགོར་ཁྲུས་ཆུ་ཞིག་ཀྱང་འཛར་རྒྱུ་མ་བྱུང་བར་ཁྱི་ཤི་ཤི་བྱས་
སོང་བ་མང་བོ་ཡོད་པ་ཚོ་ལྷག་ཏུ་སྙིང་རེ་རྗེ། དེས་ན་དེ་རིང་ངས་དཀོན་མཆོག་ལ་གསོལ་བ་
འདེབས། སྨོན་ལམ་རྣམ་པར་དག་པས་མཚམས་སྦྱོར་བྱེད། ཤི་བོ་ཤི་མོ་དེ་དག་ལ་བར་དོ་
ན་འཇིགས་སྐྲག་མེད། ཕྱི་མ་ན་ངན་སོང་མེད། ཐར་བ་དང་ཐམས་ཅད་མཁྱེན་པའི་གོ་
འཕང་ཐོབ་པའི་སྨོན་ལམ་འདེབས། ང་ཡིད་ལ་བཟུང་ནས་གསོལ་བ་བཏབ་པ་ཚོ་ལ་ཚེ་
འདི་ནས་མ་ཐུག་རུང་ཕྱི་མ་ནས་ཐུག་རྒྱུ་རེད། ངས་ཀྱང་དེ་བཞིན་དུ་དཀོན་མཆོག་ལ་གསོལ་
འདེབས་དང་སྨོན་ལམ་རྒྱག་གི་ཡོད། དེས་ན་ཤི་བོ་ཐམས་ཅད་ཚར་སོང་། ཁྱེད་འཇིག་རྟེན་
གསོན་ངོགས་ན་ཡོད་པ་ཚོས་རྒྱལ་ཁབ་ཀྱི་ཁ་ལེན་ཚིག་བརྩི་དང་། འགོ་འདྲེན་ཚོ་ལ་བརྩི་
སྲུང་བྱོས། དེ་རིང་ནངས་ཁ་སྲིད་ཇུས་དངོས་འབབ་བྱུང་། སངས་རྒྱས་ཀྱི་བསྟན་པ་ཕྱིར་
དར། སེམས་ཅན་ལ་བདེ་སྐྱིད་བྱུང་དུས་སྐྱིད་ཆུགས་པ་གལ་ཆེ། དེང་སང་རྫོང་གི་འགོ་
འདྲེན། ཀུང་ཧྲེའི་འགོ་འདྲེན། རུ་ཁག་རང་གི་འགོ་འདྲེན་གང་ཡིན་ན་བེ་སང་༼དམངས་
ཚོགས༽གིས་འདེམས་བཀོད་བྱས་ཤིང་རང་གི་མི་རིགས་ཡིན་པ་དང་། རང་ཁྱིམ་རང་བདག
རང་ས་རང་སྐྱོང་བྱས་ན་ཏང་གི་སྲིད་ཇུས་དང་ཡང་མཐུན་པ་རེད། རང་གི་ཁེ་ཕན་ལ་
ཡང་མཐུན་པ་རེད། དེས་ན་ཁྱེད་བེ་སང་ཡིན་ན་ཕྱིན་ཆད་འགོ་འདྲེན་ཚོ་ལ་རྒྱབ་སྐྱོར་དང་
ཁ་ལེན་ཚིག་བརྩི་བྱོས། མི་ལ་མགོ་རྔ་དང་མེ་ཏོག་ལ་མགོ་ཡུ་དགོས། མགོ་རྔ་མེད་ན་བདེ་སྐྱིད་
མེད། མི་རིགས་མཐུན་སྒྲིལ་བྱེད་པ་གལ་ཆེ། འཇིག་རྟེན་གྲོང་བ་ཚོའི་ཁ་དཔེ་ལ། རྒྱལ་པོའི་
རྒྱལ་ས་མ་བདེ་ན། སྤྲང་བོའི་ཉལ་ས་མི་བདེ། མཚོ་མ་བདེ་ན་ཉ་མི་བདེ་ཟེར་བ་ངོ་མ་རེད།
སྔོན་ཆད་མི་བཞིའི་ཚོགས་ཁག་ལ་སོགས་ཀྱིས་དབང་བཟུང་དུས་གུང་ཁྲན་ཏང་གི་ནང་
མ་མཐུན་པས། འུ་ཚོའི་མགོར་སྡུག་བསྔལ་མང་བོ་བྱུང་སོང་། དེང་སང་དེ་དང་མི་འདྲ་
བས་འགོ་འདྲེན་ཚོ་ལ་བརྩི་བཀུར་དང་སྲིད་ཇུས་ལག་བསྟར་བྱོས། གཉིས་ན། རང་གི་རུ་སྡེ་
བ་འདི་ཁ་འཆམས་གྲོས་འགྲིག་བྱེད་རྒྱུ་གལ་ཆེ། དེ་རིང་ནངས་ཁ་ཁྱེད་དབལ་ཤུལ་ཁྲོ་ཁོ་
སྨད་མ་རྒྱུ་མགོར་བུད་ཡོད། གསར་བུ་སྐྱེས་འདུག རྟ་ཡག་པ་རྒྱུགས་འདུག མི་གྲལ་རྟ་གྲལ་
218



བཀའ་སློབ་ཟིན་བྲིས་ཕྱོགས་བསྒྲིགས།
འཛོམས་འདུག ཡིན་ན་ཡང་སྐྱིད་འདི་ཆགས་པ་ལ་ཁ་འཆམ་གྲོས་འགྲིག་བྱེད་པ་གལ་ཆེ།
རང་གི་རང་ལ་ཕུ་ནུའི་ནང་དུ་དམེ་བྱས། འོ་ཟོ་ནང་དུ་ཁྲག་བྱས་ན་སྐྱིད་མ་ཆུགས་པ་རེད།
ཁྱེད་ཚོ་ལ་མི་ཤི་དགོས་ན་རང་ཅག་ཚོ་ལ་ན་ནིང་གཞེས་ནིང་མི་ཤི་བ་མ་མང་ན་མི་ཉུང་། ད་
ནི་ཤི་དགོས་པའི་དོན་དག་མི་འདུག རུ་སྡེ་བའི་ནང་ཡིན་ན་འདྲ། སྡེ་བ་དང་སྡེ་བའི་བར་
ཡིན་ན་འདྲ། དམ་པའི་ཆོས་ཐོག་ནས་སོང་ན། རང་ཅག་ཚོ་བླ་མ་གཅིག་གི་སློབ་མ། དཀྱིལ་
འཁོར་གཅིག་གི་ལྷ་ཚོགས་རེད། གྲྭ་སྟོང་ཕྲག་གསུམ་འཇམ་དབྱངས་བཞད་པའི་ལྷ་སྡེ་
རེད། སྐྱེས་པ་མིའི་སྟེང་གི་སོང་ན་རང་ཅག་ཚང་མ་བོད་རེད། བོད་ཁ་བ་ཅན་རང་གི་ནང་
དུ་མི་བསད་རྟ་འདེད་བྱས་ནས་ད གོས་པ་ཅི་ཡོད། འཇིག་རྟེན་ཞེ་སྡང་གི་རང་བཞིན་
ཅན། གསར་བུ་ཆུང་ཆུང་ཚོ་འུར་མགོར་བསྐྱོན་ན་རང་གིས་རང་བཀྱགས། སྣང་བས་རིག་
པ་བཀྱགས། རང་གི་གྲོད་སྟོང་ནང་དུ་དབུགས་སྟོང་བརྒྱབ་ནས། ང་བུ་དཔའ་བོ་ཡིན། ངས་
དེ་རིང་དཔའ་རྟགས་འཇོག་དགོས་ཞེས་རང་གིས་རང་མདའ་མགོ་མདུང་མགོར་འཛེར་
དུ་བཅུག ཚེ་འདིའི་ཟ་སྐལ་ཆད། ཕྱི་མའི་འགྲོ་ལམ་ཁེགས་པ་ལ་ད གོས་པ་ཅི་ཡང་མེད།
དེས་ན་ན་ནིང་དོ་ཚིགས་ཁྱེད་ཚོས་ནང་དམེ་ཅུང་རེ་བྱེད་བཞིན་འདུག དེའི་དོན་དུ་ངས་
ཨ་ཁུ་རི་ཁྲོད་པ་དང་ཨ་ལགས་ལྡོང་ཚང་གཉིས་ཡར་མངགས་ནས་དོན་དག་རེ་བཤད་དུ་
བཅུག་ཡོད། རོ་རྩ་རོ་བདག་ཚོས་ངའི་ཁ་བླངས་ཚིག་བརྩིས་པ་ལ། ཡ་ཐོད་རྟ་ཡིན། མ་ཐོད་
མཛོ་ཡིན། ཤི་བོ་ཚོ་ལ་ངས་བསྔོ་བ་སྨོན་ལམ་འདེབས། དཀོན་མཆོག་གསུམ་ལ་སྐྱབས་འཇུག་
ཞུ། ཤི་བོ་ལ་དགོས་པ་ཆོས་རེད། ཁྱེད་ཚོས་རང་གི་ཤི་བོ་ཚོ་ལ་ཤ་ཚ་གྲོས་འདུམ་དང་སྙིང་
རྗེ། མི་ལུས་ལོན་ཞིང་ཚེ་རིང་བ། དམ་པའི་ཆོས་སྒོར་ཞུགས་ཐུབ་ན་བསམ་པ་ཡོད་ན། མི་ཤི་
བའི་རྗེས་སུ་སྡིག་སྤྱོད་མ་བྱེད། གལ་སྲིད་ཤི་བོ་ལ་ཤ་མི་ཚ། མི་ལུས་ལོན་ན་མི་བསམ་ན།
དེའི་རྗེས་སུ་སྡིག་སློང་བྱས་ན་ཆོག གཙོ་བོ་རུ་སྡེ་བའི་ནང་ལ་ཁ་འཆམ་གྲོས་འགྲིག་བྱོས།
གསར་བུ་ཚོ་ཡིན་ན་ལོ་ལོན་རྒན་རྒོན་ཚོ་ལ་སྐྱོར་གཉོར་བྱོས། ལོ་ལོན་རྒན་རྒོན་ཚོའི་ཁ་ལེན་
ཚིག་བརྩི་བྱོས། རྒས་ཁའི་ཚགས་ལེན་བྱོས། འཆི་ཁའི་འགྲམ་སྐྱོར་རེ་བྱོས་དང་རང་ལ་ཡང་
219



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལས་ལམ་འགྲོ་འབྱུང་རྒྱུ་རེད། ཁྱིམ་བཟའ་བ་ཡིན་ཡང་འཇིག་རྟེན་ཉམས་སུ་དགའ་ཡང་
རྨི་ལམ་ཙམ་གསུངས་པ་བཞིན་རྨི་ལམ་ལྟ་བུ་རེད། ངའི་སེམས་ལ་ཡང་ང་དབལ་ཤུལ་ཁྲོ་ཁོར་
སོང་ནས་ཅང་འགོར་མེད་བསམ་པ་ཤར་མོད། འོན་ཀྱང་། འདང་བརྒྱབ་ན་ལོ་སུམ་བཅུ་སོ་
བདུན་འགོར་ཟིན། འཇིག་རྟེན་བྱ་བ་ཟེར་བ་དེ་འདྲ་རེད། ང་སྔོན་ཆད་འདིར་ཡོང་དུས་ཀྱི་
ཆུང་ཆུང་རྟ་རྒྱུགས་འཐེན་པ་ཚོ་དེ་རིང་ནངས་ཁ་རྐང་བས་འོབ་མི་ནོན་པའི་རྒན་པོར་གྱུར་
འདུག འཇིག་རྟེན་ཡ་མ་ཡུད། རྟ་རྒྱུགས་ཁབ་མ་འཁོབ་ཟེར་བ་བཞིན། ལོ་ལྔ་བཅུར་འདུག་
རྒྱུའི་དབང་དུ་བཏང་ན་ཡང་ལོ་ཉེར་ལྔ་ལས་ཁོམ་པོ་མེད་དེ། ལོ་ཉེར་ལྔ་ལ་གཉིད་ནས་
བསྡད་ཡོད། ཤུལ་དུ་ལོ་ཉེར་ལྔ་ལས་མེད། དེ་ལས་ཀྱང་ཆུང་དུས་བྱིས་པ་ཡིན་པས་སེམས་མི་
ཤེས། ལོ་ལོན་དུས་སྐྱིད་པོ་བྱེད་འདོད་ཀྱང་ཁོམ་པོ་མེད། ངོ་མ་སྐྱིད་རྒྱག་པའི་དུས་ཚོད་ཐུང་
ཐུང་ཞིག་ལས་མེད། དེས་ན་ཁྱིམ་བཟའ་བ་ཡིན་རུང་འཇིག་རྟེན་ཁམས་ན་ཡོད་དུས་ཕན་
ཚུན་བྱམས་སྐྱོང་བྱོས། འཁོན་འཛིང་རེས་མ་བྱེད། ཤི་བའི་རྗེས་སུ་སྙིང་རྗེ་སྐྱེས། འཇིག་
རྟེན་ཁམས་སུ་ཡོད་དུས་ཟས་ཞིམ་པོ་ཁམ་གང་སྟེར་མ་ཐུབ། གོས་འཇམ་པོ་ཁ་གང་སྐྱོན་མ་
ཐུབ་བསམ་ནས་སེམས་སྡུག་བྱས། མིག་ནས་འཆི་མ་བྱུང་རུང་འཇིག་རྟེན་ཕྱི་མའི་ཡུལ་དུ་
སོང་ཚར། དེ་དུས་རང་གི་རང་དབང་ན་མེད་པས་སྡུག་གྱོང་རེད། དེ་བས་འཇིག་རྟེན་འདི་
ན་ཡོད་དུས་སྐྱིད་སྐྱིད་བདེ་བདེ་བྱོས། དཀོན་མཆོག་ལ་གསོལ་བ་ཐོབ། མ་ཎི་ཡི་གེ་དྲུག་མ་
ཐོན། བོད་ཁ་བ་ཅན་འདི་འཕགས་པ་སྤྱན་རས་གཟིགས་ཀྱི་གདུང་རྒྱུད་ཡིན་པས། བོད་ཀྱི་
བྱིས་པ་ཞིག་ལ་མཚོན་ན་མ་ཎི་སློབ་མི་དགོས་པར་ཤེས་བའི་རྒྱུ་མཚན་དེ་ཡིན། འཇིག་
རྟེན་རྒན་པོ་ཚོའི་ཁ་དཔེར། ཕ་འདི་བོད་ཀྱི་བུ། བོད་འདི་ཆོས་ཀྱི་བུ། ཟེར་བ་བཞིན་རང་
ཅག་བོད་ཁ་བ་ཅན་འདི་རྒྱལ་ཁབ་དང་མི་རིགས་ཀྱི་ཐད་ནས་རྒྱུ་འབྱོར་བའི་ཐོག་གི་སོང་
ན་རྗེས་ལུས་ཤིག་རེད། འོན་ཀྱང་། དད་པ་དག་སྣང་དང་ལས་རྒྱུ་འབྲས་བརྩི་བའི་སྟེང་གི་
སོང་ན་བོད་འདི་མངོན་ཐོན་ཞིག་ཡིན། ལྷག་པར་དུ་ན་ནིང་དོ་ཚིགས་དབལ་ཤུལ་ཁྲོ་ཁོ་
སྨད་མས་ནང་རྐུས་ཕྱིར་རྐུས་བཅད་པ་ཁ་ཐོག་ཚིག་ཐོག་ཏུ་གནས་པ་ཤིན་ཏུ་བཟང་། ཕྱིན་
22)



བཀའ་སློབ་ཟིན་བྲིས་ཕྱོགས་བསྒྲིགས།
ཆད་ཀྱང་ནང་རྐུས་ལ་སོགས་ཇག་རྐུས་ཁྲམ་གསུམ་མ་བྱེད། འཁོན་འཛིང་རེས་མ་བྱེད་
དང་ས་ཆ་ལ་བདེ་སྐྱིད་འབྱུང་རྒྱུ་རེད།
ཁྱེང་ཁྲོ་ཁོ་སྨད་མའི་སློབ་གྲྭ་ཡང་ཨ་ལགས་ལྡོང་ཚང་གི་དྲིན་གྱིས་ཤིན་ཏུ་བཟང་བར་
འདུག བཟང་ཐོག་ནས་ཕྱི་རེམ་བྱོས། དེ་རིང་ནང ས་ཁ་རྒྱུ་ཟོག་རང་སྒོ་བྱས་ན། རྒྱུ་ཟོག་
སེམས་ཅན་འཚོ་ནི་དགོས་ཞེས་བྱིས་པ་ཚོ་སློབ་གྲྭར་མ་མངགས་ན། གསེར་གྱི་སྲང་ཁར་
མ་བལྟས་པར་ཅ་ནེའི་ཕོར་ཁ་ལ་བལྟས་ཞེས་པའི་དཔེ་བཞིན་རེད། རྗེས་སུ་བྱིས་པ་ལག་
ཆགས་ན་ཡི་གེ་ཡོན་ཏན་མེད་དུས་སྤྱི་ཚོགས་ཡར་དར་དུ་འགྲོ་ཐབས་མེད། སངས་རྒྱས་
ཀྱི་བསྟན་པ་དར་ཞིང༌། སེམས་ཅན་ལ་བདེ་སྐྱིད་འབྱུང་དགོས་ན། བོད་ཕྱི་རབས་པ་འདི་
ཚོ་ལ་ཡོན་ཏན་མེད་ན་སངས་རྒྱས་ཀྱི་བསྟན་པ་དར་རྒྱུ་དཀའ་མོ་རེད། སྔོན་ཆད་རྒད་པོ་
ཚོའི་སེམས་ལ་ཡི་གེ་སློབ་མི་ཉན། ལྷག་པར་དུ་རྒྱ་ཡིག་སློབ་མི་ཉན། རྒྱ་ཡིག་བསླབས་ན་རྒྱ་
རུ་འགྱུར་འགྲོ དེ་ནས་རྒྱ་ཁོག་ཏུ་སོང་ནས་ཕྱིར་མི་ཡོང་། ཆོས་ལ་དད་ལོག་བྱེད་རྒྱུ་རེད།
བོད་ཀྱི་རྣ་མཆོག་མེད་འགྲོ་བསམ་པ་ཡོད་དེ། དེ་ནི་གཙོ་བོ་ནང་གི་སེམས་ལ་ཐུག་ཡོད།
ཕྱིའི་རྣམ་འགྱུར་ལ་ལྟོས་པ་མེད། གཙོ་བོ་རང་གི་སེམས་རེད། སེམས་མ་ཡག་ན་ཁ་ནས་ཇི་
འདྲ་བཏོན་རུང་དགོས་པ་མེད། བྱ་ནེ་ཙོ་ལ་ཡང་མ་ཎི་བསླབ་ན་འདོན་ཤེས་པ་རེད། གཙོ་བོ་
རང་གི་སེམས་ནས་དཀོན་མཆོག་ལ་དད་པ་བྱས། དཀར་པོ་དགེ་བའི་ཕྱོགས་སུ་ཁ་འཁོར།
ནག་པོ་སྡིག་པའི་ཕྱོགས་སུ་རྒྱབ་གཏང། བསམ་པ་ཡག་པ་བཟུང༌། སྤྱོད་པ་ཡ་རབས་བྱས་
ན་ཆོས་རེད། ཁ་ནས་འདོན་མ་ཐུབ་རུང་ཆོས་སུ་འགྲོ་བ་རེད། དཔལ་མགོན་འཕགས་པ་ཀླུ་
སྒྲུབ་ཀྱིས་ཀྱང་། རྩ་བ་སྨན་ཡིན་ན་ཡལ་ག་དང་ལོ་མ་སྨན་ཡིན། རྩ་བ་དུག་ཡིན་ན་ཡལ་ག་
དང་ལོ་མ་དུག་ཡིན། གསུངས་པ་བཞིན། རང་གི་བསམ་པ་ནི་དཔེར་ན་རྩ་བ་ལྟ་བུ་ཡིན།
བསམ་པ་ངན་པ་བཟུང་ནས་ཕར་ཕན་འདོགས་ཁུལ་བྱས་རུང་དེ་དུག་གི་ལོ་མ་ལྟ་བུ་ཡིན།
བསམ་པ་བཟང་བ་ཞིག་བཟུང་ན་གང་བྱས་ཚད་ཐམས་ཅད་དགེ་རྩར་འགྲོ་བ་ཡིན། དེས་
ན་ཐམས་ཅད་པོས་བསམ་པ་ཡག་པ་ཟུངས། དཀོན་མཆོག་ལ་གསོལ་བ་ཐོབ། དེ་ལྟར་བྱས་
22]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དང་རང་རང་ཚོའི་བྱ་བ་ལམ་འགྲོ་འོང་། དབལ་ཤུལ་སྨད་མ་དེ་རིང་ཁ་སང་རྒྱུ་ཁ་ཟས་
ཁ་བཟང་མོད། འོན་ཀྱང་། དེང་རབ་ཅན་འཛུགས་སྐྲུན་དང་འཚོ་བ་ཇེ་བཟང་དུ་འགྲོ་བའི་
འགོ་ད་ལྟ་ནས་འཛིན་དགོས། ང་རང་ངོས་ནས་ཀྱང་ཁྱེད་འདིར་འཚོགས་པའི་སྐྱེས་ཕོ་མོ་
ཐམས་ཅད་ལ་ཚེ་རིང་ནད་མེད་བདེ་སྐྱིད་ཕུན་སུམ་ཚོགས་པའི་སྨོན་ལམ་འདེབས། གཞན་
དེ་རིང་འདིར་འཚོགས་པའི་མི་དམངས་ཁྲོད་དུ་སྔོན་ཆད་རིག་གསར་སྐབས་ལྷ་ཁང་འདུ་
ཁང་བཤིག་པ་དང་སྐུ་འདྲ་བཅག་པ། ཆོས་མེད་ལྷ་མེད་འདྲེ་མེད་ཟེར་བ་ཡོད་ན་ཡང་ཁྱེད་
ཚོའི་སེམས་ལ་མ་འཛིན། སེམས་ཅན་སྤྱི་མཐུན་གྱི་ལས་ཀྱིས་དུས་སྐབས་དེ་ཉིད་དུ་བྱ་བ་དེ་
འདྲ་མི་བྱེད་རང་དབང་མེད། ཀུན་མཁྱེན་ཐར་འདོད་རྒྱ་མཚོ་ཚང་གིས་ཀྱང་། ཡང་ན་ང་ལ་
གསོལ་བ་ཐོབ། །ཚེ་འདིར་སྨིན་ཅིང་གྲོལ་བར་འགྱུར། །ཡང་ན་ང་ལ་སྐུར་བ་ཐོབ། །ཕྱི་མར་
ང་ཡི་གདུལ་བྱ་ཡིན། །བཏང་སྙོམས་པ་ལ་རེ་བ་མེད། །གསུངས་པས། བླ་མ་ལ་གསོལ་བ་
བཏབ་ན་ཚེ་འདི་ནས་སྨིན་ཅིང་བྱིན་རླབས་འཇུག ཡང་མིན་ན་སྐུར་བ་ཐོབ། རྡུང་རྡེག་
བྱོས་དང་ཚེ་འདི་ནས་ངན་འབྲེལ་ཞོག་རུང་མ་འོང་བ་ན་འཁོར་གྱི་ཐོག་མར་སྐྱེ། བླ་མ་ལ་
ཉེ་རིང་ཆགས་སྡང་དང་འཁོན་སེམས་ཡོད་ན། ཁོ་རང་ཉིད་བླ་མ་མ་རེད། བདག་ལས་
གཞན་གཅེས་པའི་བྱང་ཆུབ་ཀྱི་སེམས་ཏེ། གཞན་གྱིས་རྡུང་རྡེག་བྱས་པ་ལ་བཟོད་པ་སྒོམ་
དགོས། བཟང་འབྲེལ་ངན་འབྲེལ་གཉིས་ཀ་མ་ཞོག་ན། འབྲེལ་མ་ཞོག་པས་བྱིན་རླབས་
འཇུག་པའི་ནུས་པ་མེད་གསུངས་པ་རེད། སྔོན་ཆད་བླ་མ་ཞང་ཟེར་བ་བཀའ་གདམས་
པའི་བླ་མ་ཆེན་པོ་ཞིག་ཡོད་ལ། ཁོང་བཞུགས་པའི་ས་ཆ་དེ་ནས་ཁོང་ལ་རྒན་མོ་ཞིག་གིས་
འབྲེལ་མ་ཞོག དེ་མིན་ཐམས་ཅད་པོས་འབྲེལ་ཞོག་སོང་། རྒན་མོ་དེ་ལ་བླ་མ་ཞང་ལ་དད་
པ་གཏན་ནས་མ་བྱུང་། དེ་ནས་ཁོང་གིས་རྒན་མོ་འདིས་ཁོང་ལ་ངན་འབྲེལ་ཞིག་ཞོག་ན་མ་
འོང་བ་ན་ཁོང་གི་འཁོར་གྱི་ཐོག་མར་སྐྱེ་རྒྱུ་རེད་དགོངས་ནས། ཉིན་ཞིག་བླ་མས་རྟ་ཞོན་
ནས་རྒན་མོ་དེ་ལ་ཞིང་ས་ཧ་ཅང་གི་གཅེས་པ་ཞིག་ཡོད་པ་དེའི་ནང་དུ་རྟ་རྒྱུགས་བྱས་པ་
ན། སྤྱིར་རྒན་མོ་ཁོང་ཁྲོ་ཚ་བོ་ཞིག་ཡིན་ཀྱང་ཉིན་དེར་ཁོང་ཁྲོ་ཡང་མ་ལངས་བས་བཟང་
D
༡༡



བཀའ་སློབ་ཟིན་བྲིས་ཕྱོགས་བསྒྲིགས།
འབྲེལ་ངན་འབྲེལ་གང་ཡང་མ་ཞོག་ཅེས་པའི་རྣམ་ཐར་ཡོད་པ་དེ་ལྟར་རེད། དེས་ན་ཁྱེད་
ཚོ་ཡིན་ཡང་རིག་གནས་གསར་བརྗེ་ཆེན་པོའི་སྐབས་སོགས་སུ་མི་དེས་དེ་བྱས་འདི་བྱས།
དེ་དུས་འཐབ་རྩོད་རྡུང་རྡེག་ལ་སོགས་བྱས་སོང་ཞེས་འཁོན་སེམས་མ་འཛིན། སེམས་ཅན་
སྤྱིའི་སྔོན་བསགས་ཀྱི་ལས་རེད། མདོ་དབུས་གཙང་གསུམ། ཀྲུང་གོ་རྒྱལ་ཁབ་ཡོངས་ཀྱི་
མགོར་སྡུག་བསྔལ་དེ་བྱུང་བ་རེད། སྔོན་ཆད་རྒྱ་གར་འཕགས་པའི་ཡུལ་ན་དགོན་པ་ཆེན་
པོ་གཉིས་ཡོད། གཅིག་དཔལ་ནཱ་ལེནྡྲ་རེད། གཅིག་བྲི་ཀཱ་མ་ལ་ཤཱི་ལ་རེང༌། གྲྭ་བ་ཁྲི་ཚོ་བཅུ་རེ་
བཞུགས་ཡོད། འོན་ཀྱང་འཇིག་ཚད་དུ་ཐུག་ན། སངས་རྒྱས་བཅོམ་ལྡན་འདས་ཀྱིས་གྲྭ་བ་
གཅིག་རིའི་རྒྱལ་པོ་རི་རབ་ཀྱི་ཁོང་གསེང་དུ་བཞག གཅིག་ཁོང་གི་ལྷུང་བཟེད་ཀྱི་ནང་དུ་
བཞག་རུང་ཤི་སོང་བ་རེད། སེམས་ཅན་སྤྱི་མཐུན་གྱི་ལས་ལ་ཐུག་ན་དེ་འདྲ་རེད། ཕྱིན་
ཆད་རྒྱལ་ཁབ་ཀྱི་ཁ་ལེན་ཚིག་བརྩི་བྱོས། རུ་ཚོ་བ་ཐམས་ཅད་ཁ་འཆམ་གྲོས་འགྲིག་བྱོས།
བོད་ཕྱི་རབས་པར་ཡོན་ཏན་ཡོད་ཆེད་བྱིས་པ་ཚོ་སློབ་གྲྭར་ཞོག དགོན་པ་གྲྭ་ཚང་ཞིག་གི་
ནང་དུ་གྲྭ་བ་ཞིག་བྱས་རུང་ཡི་གེ་མ་ཤེས་ན་གྲྭ་བ་གཙང་མ་ཞིག་འབྱུང་དཀའ། གྲྭ་བ་བྱེད་
ན་རང་གིས་རང་ཐག་བཅད་ནས་རང་བསམ་གྱིས་གྲྭ་བ་བྱས། ཁྱིམ་ནས་ཁྱིམ་མེད་པར་རབ་
ཏུ་བྱུང་ན་གྲྭ་བ་གཙང་མ་ཞིག་འབྱུང་རྒྱུ་རེད། ཕ་མས་བཙན་པོ་བྱས་པའམ་ཡང་ན་མགོ་
གཡོགས་ནས་གྲྭ་བ་བྱེད་དུ་བཅུག་ན། ཐ་མ་གྲྭ་བ་མི་བྱེད་བསམ་དུས་དེ་དུས་མི་ཐུབ་སྡོམ་
པ་ཁས་ལེན། ཉེས་པ་གསོག་པའི་རྒྱུ་རེད། ཕ་མ་ཡིན་རུང་སེམས་མི་བདེ་བར་བྱེད་པས།
དེ་ལྟར་བྱས་ན་དགོས་པ་མེད་པ་རེད། དེས་ན་ཆུང་དུས་སྐྱེས་ཕོ་མོ་སུ་ཡིན་ན་སློབ་གྲྭར་
ཐོངས། ཡི་གེ་སློབ་ཏུ་ཆུགས་དང་ཕྱིན་ཆད་བོད་ཁ་བ་ཅན་ལ་ཕན་ཐོགས་ཡོད། དེ་ནི་ང་
གཅིག་པུའི་རེ་བ་མ་རེད། སྟོད་ན་རྒྱལ་བ་པཎ་ཆེན་སོགས་ཐམས་ཅད་ཐུགས་དགོངས་
གཅིག་ཡིན། དེ་ཐམས་ཅད་ཁྱེད་ཚོའི་སེམས་ལ་ཟུངས། དེ་རིང་དེ་ཙམ་ལས་ཉི་མ་ནམ་ཚའི་
ཁོམ་པོ་མི་འདུག དེ་རིང་བླ་མ་དང་སློབ་མ་ཐམས་ཅད་ཁ་ངོ་ཞིག་ཐུག་པ་ནི་དགའ་ཞིང་
སྐྱིད་པས། ཁྱེད་ཚོ་ལ་ཁ་བརྡ་ཞིག་བྱས་པ་ཡིན། ཁྱེད་ཚོས་ན་ནིང་གཞེས་ནིང་ཡིན་ན་ངའི་ཁ་
223



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བླངས་ཚིག་བརྩིས་ནས་རྐུ་བཅད་པ་སོགས་ལ་བལྟས་ན་ངའི་སྐད་ཆ་འདི་སྐད་ཆ་ཞིག་གི་
སར་བཞག སེམས་ལ་འཛིན་པའི་ཡིད་ཆེས་ང་ལ་ཡོད། དེས་ན་དེ་རིང་ཡང་ངས་བཤད་
པ་ཡིན། སྤྱིར་ན་བོད་ཁ་བ་ཅན་གྱི་སྤྱི་དོན་ཟེར་ན་འདྲ། ཡང་སྒོས་ཁྱེད་རུ་སྡེ་བའི་སྡེ་དོན་
རེད། ང་བླ་རྒན་གཅིག་པུར་མཚོན་ན། ཁྱེད་ཚོས་འཁོན་རྡུང་རེས་བྱས་རུང་ང་ལན་ཀྲུའུ་
མཁར་ཞིག་དུ་བསྡད་ནས་ཤི་བོ་ཚོའི་རྗེས་སུ་མ་ཎི་ཞིག་འ དོན་རྒྱུ་ངའི་ཁྲ ལ་རེ ད་མ་
གཏོགས་གཞན་ང་ལ་དེར་སྡུག་བསྔལ་ཡོང་རྒྱུ་ཅི་ཡང་མེད། ཕར་དེད་ན་ཁྱེད་ཚོ་རང་གི་
རང་དོན་རེད། དེ་ཚོ་ཐམས་ཅད་པོ་སེམས་ལ་ཟུངས། དེ་རིང་འདིར་འཚོགས་པའི་འགྲོ་བ་
ཐམས་ཅད་མ་འོངས་པ་ན་བྱང་ཕྱོགས་ཤམྦྷ་ལ་ནས་རིགས་ལྡན་དྲག་པོས་ཆོས་ཀྱི་འཁོར་ལོ་
བསྐོར་དུས་འཁོར་གྱི་ཐོག་མར་ལྷན་ཅིག་ཏུ་སྐྱེ་བའི་སྨོན་ལམ་འདེབས། མ་ཐུག་བར་དུ་
བདེ་མོ་བྱོས། །ཞེས་གསུངས་སོ། །
0
སྒྲ་ཐག་འདི་རྫ་ཤུལ་བློ་བཟང་རྒྱ་མཚོ་ནས་མཁོ་སྤྲོད་གནང་བ་ལ་ཐུགས་རྗེ་ཆེ་ཞུ། }
རྒྱ
ཆེ
ht
༡
324



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །གཙོས་སྲས་མཁར་དགུ་ཐོག་བསྐྱར་བཞེངས་ལེགས་
གྲུབ་ཀྱི་རབ་གནས་མཛད་སྒོའི་སྐབས་གནང་བའི་
བཀའ་སློབ་བཞུགས་སོ། །
ཁོང་གི་ཉིན་ཐོ་ལས། ༡༩༩༤ ལོའི་སྤྱི་ཟླ་ ༡༠ བའི་ཚེས་ ༡༥ གསར་པེ་ཅིང་ནས་ལམ་ལ་བུད་ནས་ཕྱིར་
ལན་ཀྲུའུ་ལ་ཐོན། གཙོས་ནས་འཇམ་དབྱངས་བློ་གྲོས་དང་སོག་ཚང་གཉིས་གདན་འདྲེན་ལ་ཡོང་ནས་བསྡད་པ་
ང ང་ངོ་མཇལ། རིན་པོ་ཚེ་དང་ཧྲིན་ཞོའུ་ཙིན་སོགས་ལ་ཁ་པར་བཏང་ནས་གནང་བ་ཞུས། ཚེས་ ༡ ༧ག ས ར་བླ་
བྲང་ནས་གཙོས་ལ་སོང་། རླངས་འཁོར་ཉི་ཤུ་ལྷག མོའོ་ཐོ་ཁྲེ་ འཕྲུལ་རྟ༽ཁ་ ཤས་བཅས་བསེ་ཚང་གི་སྤུན་ནས་
འགོ་བཟུང་ལམ་མདོ་ནས་བསུ་བ་བྱས། ལིས་ཁ་ནས་རྟ་བ་སྟོང་ལ་ཉེ་བས་བསུ་བ་དང་སློབ་གྲྭས་བསུ་བ་བྱས་ནས་
ང གོན་པའི་ང གུ་ཐོག་མདུན་ནས་སེར་སྦྲེང་དང་བཅས་བསེ་ཚང་ལ་ཁ་ང ག་རྩེ་སྤྲོང་བྱས། དགུ་ཐོག་ནས་བཞུགས་
གྲལ་འཚོགས། དེ་ནས་འདུ་ཁང་རྩེ་ནས་ཇ་འཐུང་། དེ་ནས་ཀྲུའུ་ཀྲོ་ཏེ་སོ་༼ ཁུལ་མགྲོན་ཁང་ཆེན་མོ ནས་བསྡད།
ངེར་ཡོད་པའི་བྲོའུ་ཅི་རྟ་མགྲིན་རྒྱལ། ཀྲོའུ་ཀྲང་གཞོན་པ་མགོན་པོ་རྒྱལ་ནས་བསུ་བ་བྱས། ཚེས༡ ༩ གསར་གཙོས་
ང གོན་པར་དགུ་ཐོག་ནང་ནས་བསེ་ཚང་། ཁྲི་བ་སོག་ཚང་ཚང་། བླ་བྲང་ནས་སྐད་གྲྭ་བ་བཞི་བཅས་ར བ་གནས་
ཅུང་རྒྱ ས་པ་བཏོན། སྐྱབས་འགྲོ། ངགའ་ལྡན་ལྷ་བརྒྱ་མ། ལྟུང་བཤགས། ཐུབ་རྣམ་སྤངས་རྟོགས་མ། བླ་མ་མཆོག་
གསུམ་མ། འཇིགས་བྱེང་ཁ་ཚང་། མཆོད་འཕྲེང་ལ་མཆོང་བརྡུང་བཅས། དེ་ནས་མཆོད་མཇལ་ལྔ་ཐོག་བར་དུ་
སོང་། སྐུ་འདྲ་ཚང་མ་ལ་འ ཇམ་ངར་རེ། དེ་ནས་ཕྱི་དྲོ་ གོས་སྐུ་ལ་རབ་གནས་བྱས་ནས་མཇལ་ཁ་བཏང་། མཇལ་
བ་ཁྲི་ལ་ཉེ་བ་ཡོང་། མཇལ་དར་སྒོར་ལྔ་སྟོང་དང་འ ཇམ་དར་རྣམས་གཙོས་སློབ་གྲྭ་ཆུང་བར་བྱིན། ནུབ་བསེ་
ཚང་ནང་ནས་ཇ་དྲངས། གོས་དྲུག་དང་སྒོར་ལྔ་བརྒྱ་མཚམས་རྟགས་ལ་ཕུལ་། ཁོང་ནས་སྐུ་འདྲ་ཞིག་ངང་གོས་སྒོར་
ཚིག་སྟོང་སོགས་ཕུལ། ཚེས ༡༩ ་་གསར་དུས་ཚོད་བཅུ་ན ས་མཛད་སྒོའི་ཚོགས་འདུ་འཚོགས། བསེ་ཚང་ནས་
ཚོགས་འ གོ་བཟུང་། སོག་ཚང་ནས་ལོ་རྒྱུས་ཞུས། རང་ནས་ག ཏ མ་བཤད་མདོར་བསྡུས་དང་སྟོན་པའི་ གསེར་སྐུ་
ཁྲི་གང་བ་ བསྟན་པའི་སྒྲོན་མེའི་གསུང་འབུམ་གོས་ཕྲུག་སོགས་སྟོན་མོར་ཕུལ། གསེར་ཁྲི་བློ་བཟང་རྒྱལ་མཚན་
སེང་གེའི་གསུང་འབུམ། གཙོས་ཨ་བརྟན་གྱི་གསུང་འབུམ་སྒོར་ལྔ་སྟོང་ཇ་མར་ནས་སོགས་ཕུལ། སྟོན་ཟས་ཚར་
225



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་ཕྱིར་བླ་བྲང་ལ་ཕེབས། ཞེས་དང་། རྣམ་ཐར་ང པག་ལྗོན་ལས། ངགུང་ལོ་རེ་དགུ་བ་ཤིང་ཁྱི་ལོའི་ཟླ་བརྒྱད་པའི་
ཚེས་ཉེར་གཅིག་ལ། གཙོས་སྲས་མཁར་དགུ་ཐོག་བསྐྱར་བཞེངས་འ གྲུབ་སྟོན་ལ་གངན་འདྲེན་ཞུས་ཏེ་ཆིབས་བསུ་
ངང་གཙོས་ང གོན་པ་འི་དགེ་འདུན་པ་རྣམས་ཀྱི ས་གདུགས་རྒྱལ་མཚན་མཆོང་རོལ་དང་བཅས་སེར་འཕྲེང་གིས་
མདུན་བསུས་ཏེ་སྲས་མཁར་དགུ་ཐོག་གི་ནང་དུ་ཕེབས། ཕྱག་དང་མཆོད་མེ་སྙན་ཤལ་ཕུལ་ནས་ཁྲི་ཁར་བཞུགས།
བཞུགས་གྲལ་རྒྱས་པ་ཚོགས་གླེང་སྡེར་ཆེན་དང་བཅས་པ་རྫོགས་ནས་འདུ་ཁང་སྟེང་ཤོད་ནས་བཞེས་པ་གནང་།
བཅུ་བཞིའི་ཉིན་སྲས་མཁར་དགུ་ཐོག་གི་ནང་དུ་ཕེབས་ནས། སྐྱབས་འགྲོ་སེམས་བསྐྱེད། ཐུབ་རྣམས་སྤངས་
རྟོགས་མ། བླ་མ་མཆོག་གསུམ་མ་དང་། ཁྲུས་ག སོལ་རྒྱས་པ་འ ཇིགས་བྱེད་ཀྱི་སྒོ་ནས་རབ་གནས་མཛད་ཅིང་།
དགེ་ལྡན་བསྟན་འབར་མ་སོ གས་་ སུངས་ནས་མི་སྟོང་ཕྲག་ཁ་ཤས་ལ་མཇལ་ཁ་གནང་། བཅོ་ལྔའི་ཉིན་འགྲུབ་
སྟོན་གྱི་ཚོགས་འདུའི་སྟེང་ནས་གསུང་བ ཐང་གནང་། ཚོགས་འདུ་གྲོལ་རྗེས་བཞེས་པ་གནང་སྟེ་བླ་བྲང་ལ་ཕེབས་
ཞེས་གསུངས་ཤིང་། དེའི་སྐབས་ཀྱི་ཟིན་བྲིས་ཤིག་ལག་ཏུ་འབྱོར་བ་གཤམ་གསལ།
གནམ་ལ་བཀྲ་ཤིས་དགེ་ལེགས་སྤྲིན་ཕུང་འཁྲིགས། །ས་ལ་བཀྲ་ཤིས་མི་ནུབ་རྒྱལ་
མཚན་གཡོ། །བར་ལ་བཀྲ་ཤིས་དགེ་མཚན་ལྷུན་གྱིས་གྲུབ། །ཡུལ་ལ་བཀྲ་ཤིས་སྣང་བས་
ཕྱོགས་ཀུན་ཁྱབ། །ཅེས་ཤིས་ཚིག་གི་མེ་ཏོག་འཕྲེང་མཛེས་ཕྱོགས་མཐར་གཏོར་ཏེ་རེ་གཉིས་
གཏམ་དུ་བྱེད་ན། རང་རེའི་རྒྱལ་ཁབ་ཀྱི་མི་སྣ་པེ་ཅིན་ནས་ཕེབས་པའི་སྐུ་མགྲོན། དེ་
མིན་ཞིང་ཆེན་ཕྱི་ནང་གི་སྐུ་མགྲོན། ཁུལ་དང་རྫོང་རིམ་པ་སོ་སོའི་སྐུ་མགྲོན། དད་ལྡན་
སེར་སྐྱ་དམངས་ཚོགས་བཅས་དེ་རིང་འདིར་མདོ་སྨད་གཙོས་སྲས་མཁར་དགུ་ཐོག་མཐོང་
གྲོལ་ལྷ་ཁང་ཆེན་མོ་བསྐྱར་བཞེངས་ལེགས་གྲུབ་ཀྱི་རབ་གནས་མཛད་སྒོའི་ཐོག་ཕེབས་
པ་ལ་ངས་སྙིང་ཐག་པ་ནས་བཀའ་དྲིན་ཆེ་ཞུས་ནས་སྐད་ཆ་གཅིག་གཉིས་རེ་བཤད་ན།
སྔོན་ཆད་ཡིན་ན་དགོན་པ་ཆོས་སྡེ་ཆེན་པོ་གཙོས་དགའ་ལྡན་ཆོས་འཁོར་གླིང་འདི་
ན་མདོ་སྨང་ལྷོ་རྒྱུད་ཡོངས་ལ་གྲགས་པའི་རྗེ་མི་ལའི་རྣམ་སྤྲུལ་གཙོས་སྲས་མཁར་དགུ་
ཐོག་ཅེས་ལོ་རྒྱུས་ཀྱི་བརྒྱུད་རིམ་ལྡན་ང་འི་ལྷ་ཁང་སྐད་གྲགས་ཅན། བྱིན་རླབས་ཀྱི་ཚན་ཁ་
གཞན་དང་མི་འདྲ་བ་རྗེ་མི་ལ་རང་གི་མགུར་འབུམ་དུའང་། གངས་རི་ཏི་སེ་སྒྲ་ཆེ་བ། །རྒྱང་
ནས་ཉན་ན་རྒྱང་གྲགས་ཆེ། །རྩིབ་ཏུ་སླེབས་ནས་ལྟོས་པ་ན། །རྫ་མགོར་ཁ་བས་གཡོགས་
པ་འདྲ། །ཞེས་གསུངས་པ་ལྟར་སྤྲུལ་བའི་ལྷ་ཁང་ཁྱད་པར་བ། བཟོ་དབྱིབས་དང་མཐོ་
226



བཀའ་སློབ་ཟིན་བྲིས་ཕྱོགས་བསྒྲིགས། །
ཚད་འདི་འདྲ་གང་ན་ཡོད། གཙོ་བོ་རྗེ་མི་ལ་རང་གི་སྐུ་ཤ་ཟད་ནས་རུས་པར་ཐུག་གི་བར་
དཀའ་བ་སྤྱད་ནས་བཞེངས་པ། མཆོག་ཏུ་གྱུར་པ་ཞིག་བཞུགས་པ་དེ་ཉིད། རིག་གནས་
གསར་བརྗེ་ཆེན་པོའི་ནང་གྱང་ཆག་ཙམ་ཡང་མ་ལུས་པར་ལྷག་མེད་དུ་བཏང་སྟེ་ས་གཞི་
བདེ་ཐང་བསྙམས་ནས་ལས་ཁུངས་ཤིག་གི་ར་བར་གྱུར་པ་རེད་མོད། འོན་ཀྱང་ད་སྐབས་
ཡང་དག་པའི་ཏང་སྲིད་འོག་ནས། པཎ་ཆེན་སྣང་བ་མཐའ་ཡས་དང་། ཀུན་མཁྱེན་བླ་མ།
ཨ་ལགས་བསེ་རིན་པོ་ཆེ། ཁྲི་ཆེན་རྒྱལ་མཚན་སེངྒེའི་ཐུགས་སྨོན། དེ་མ་ཟད་གཙོས་ས་
ཆ་འདིའི་དམངས་ཚོགས་གཙོ་བྱས་པའི་དད་ལྡན་ཀུན་པོའི་སྙིང་སྟོབས་ཀྱིས་ཧུར་བརྩོན།
མཐུན་རྐྱེན་ཀྱི་འབྱོར་བ་ཡོད་པོས་བརྒྱ་འབུལ་སྟོང་འབུལ། མེད་པོས་མེ་ཏོག་མཆོད་འབུལ་
བྱས་པའི་མཐུ་ལས་འབྲས་བུ་ལྷ་ཁང་འདི་འདྲ་ཡག་པོ་ལེགས་གྲུབ་བྱུང་བ་རེད། དེ་བས་ང་
རང་གིས་ཀྱང་ཁ་སང་ཉིན་ཧྲིལ་བོར་ནམ་མཁའི་ལྷ་ཡེ་ཤེས་པ་སྤྱན་འདྲེན་བྱས་ནས་ལྷ་
ཁང་འདི་ལྟ་བུ་ལ་རབ་གནས་བྱེད་རྒྱུ་བྱུང་བ་འདི་བསྐལ་བ་བཟང་སྙམ་ནས་བྱིན་རླབས་
ལ་ཁ་སྣོན་བྱས་པ་ཡིན། དེས་ན་ད་ངས་མང་བོ་མི་བཤད། ལྷ་ཁང་འདི་ཉིད་བསྐལ་བ་མ་
སྟོང་བར་དུ་རི་རྒྱལ་བཞིན་དུ་གཡོ་འགུལ་མེད་པར་མཚན་སྙན་གྱི་གཟི་འོད་འཛམ་གླིང་
ཕྱོགས་ཀུན་ལ་ཁྱབ་རྒྱུ་དང་། ཁྱད་པར་ལྷ་ཁང་འདི་ཉིད་ཚེ་ལས་འདས་པ་དང་ཚེ་ལྡན་ཚོའི་
འཇོག་པ་ཡིན་པས་ཁོ་རང་ཚོར་ཤི་ན་ཕྱི་མ་ན་འཇིགས་པ་མེད་པ། ཚེ་ལྡན་ཚོ་ཡིན་ན་ལུས་
ལ་ནད་མེད་པ། བདེ་སྐྱིད་ལོ་ལེགས་འོངས་པ། ནང་སྒོས་སུ་རྒྱལ་ཁབ་ལ་མཚོན་ན་འཐབ་
རྩོད་འཁྲུག་ལོང་སོགས་མིང་ཙམ་ཡང་མི་འབྱུང་བར་བདེ་ལེགས་སུ་སྨོན། ཡང་སྒོས་སུ་
དགེ་འདུན་ཐུགས་མཐུན་གྱི་སྒོ་ནས་བཤད་སྒྲུབ་ཀྱི་བསྟན་པ་སྤེལ་རྒྱུ་དང་། དགོན་པ་ཆོས་
སྡེ་ཆེན་པོ་འདིས་མཚོན་པའི་ཆོས་སྡེ་གཞན་པ་དང་ཡུལ་ཁམས་ཐམས་ཅད་ལ་བཀྲ་ཤིས་
བདེ་ལེགས་ཀྱིས་མཚམས་སྦྱར་བ་ཡིན།
༈ ཞེས་ ༡༩༩༤ ལོའི་ཟླ་༩ བའི་ཚེས་ ༡༥ ཉིན་སྐལ་བཟང་བློ་གསལ་གྱིས་ཟིན་བྲིས་སུ་བཏབ་པའོ། །ཞེས་པ་
འདི་ནི་༢༠༠༠ལོའི་ཟླ་ཟེར་དེབ་༡༢ལས་བཤུས་སོ། །
227



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཁོ་ཚེ་ལྷ་སྡེ་ལ་ཆོ་འཕྲུལ་སྨོན་ལམ་ཆེན་མོའི་སྐབས་
གནང་བའི་བཀའ་སློབ་བཞུགས་སོ། །
འོ་ལགས་སོ། །ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོས། འདིར་འཇུག་པ་ནི་
སྐལ་བ་བཟང་ངོ་ཞེས། །ལེགས་པར་སོམས་ལ་དགའ་བའི་བཞིན་གྱི་མདངས། །རབ་ཏུ་འཛུམ་
པའི་ཉམས་དང་ལྡན་པ་ཡིས། །ནམ་ཡང་སྣོད་ཀྱི་སྐྱོན་གསུམ་སྤོངས་ལ་ཉོན། །ཞེས་གསུངས་
པ་ལྟར། ད་རེས་རང་ཅག་རྣམས་ལ་བླ་མ་དཀོན་མཆོག་གི་ཐུགས་རྗེ་དང་། རང་རང་གི་སྐྱེ་
བ་སྔ་མ་རྣམས་སུ་དགེ་ཚོགས་བསགས་པའི་ལས་ཀྱི་འབྲས་བུ་ལ་བརྟེན་ནས། དལ་བ་བརྒྱད་
དང་འབྱོར་བ་བཅུ་ཚང་བའི་རྟེན་བཟང་བོ་ཁྱད་པར་ཅན་ཐོབ་པ་ཙམ་དུ་མ་ཟད། བླ་མ་
དགེ་བའི་བཤེས་གཉེན་གྱི་མགོན་གྱིས་ནི་ཟིན། རྒྱལ་བའི་བསྟན་པ་དང་མཇལ། ཆོས་སྒྲུབ་
པའི་མཐུན་རྐྱེན་ཐམས་ཅད་མ་ཚང་བ་མེད་པ་འདི་ལྟ་བུ་ནི་ཨེ་མ་ཧོ་རྨད་བྱུང་བསྐལ་བ་
བཟང་ཡིན་པས། འདིར་འཇུག་པ་ནི་སྐལ་བ་བཟང་ངོ་སྙམ་དུ་སེམས་རབ་ཏུ་དགའ་བས་
གཞིན་གྱི་མདངས་རབ་ཏུ་གསལ་ཞིང་འཛུམ་པའི་ཉམས་དང་ལྡན་པས་གསན་དགོས་པ་
ཡིན་ལ། དེ་ཡང་གངས་ཅན་མུན་པའི་ལྗོངས་སུ་དམ་པའི་ཆོས་ཀྱི་སྒྲོན་མེ་སྦར་བར་མཛད་
པ་དཔལ་མར་མེ་མཛད་ཀྱི་ཞལ་ནས། ཚེ་ནི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་
ཀྱང་ཅི་ཙམ་མི་ཤེས་པས། །ངང་བས་ཆུ་ལས་འོ་མ་ལེན་པ་ལྟར། །རང་གི་འདོད་པ་དང་དུ་
བླང་བར་བྱ། ཞེས་གསུངས་པ་བཞིན། ད་རེས་དལ་འབྱོར་གྱི་རྟེན་བཟང་བོ་ཐོབ་ཅིང་སྐལ་
བ་འདི་ལྟ་བུ་ལྡན་པ་ཡིན་མོད་ཀྱང་། མི་ལུས་འདི་ནི་ཡུན་རིང་མི་འགོར་བར་མི་ཚེ་ནི་
ཐུང་ཐུང་ཞིག་རེད། དཔེར་ན། དེང་སང་སྐྱེས་པ་ཕོ་མོ་སུ་ཡིན་ན་ལོ་བརྒྱད་ཅུ་ལོན་པ་ཉུང་
228



བཀའ་སློབ་ཟིན་བྲིས་ཕྱོགས་བསྒྲིགས།
ཉུང་ཞིག་རེད། གལ་སྲིད་ལོ་བརྒྱད་ཅུར་འདུག་རྒྱུའི་དབང་དུ་བཏང་ན་ཡང་ཉིན་ཞག་
གཉིས་ལ་དུས་ཚོད་ཉི་ཤུ་རྩ་བཞི་རེད། དེའི་ནང་ནས་དུས་ཚོད་བཅུ་གཉིས་ལ་གཏི་མུག་
གཉིད་ཀྱི་དབང་དུ་སོང་ནས་ལྷག་མ་དུས་ཚོད་བཅུ་གཉིས་མ་གཏོགས་དམ་པའི་ཆོས་སྒྲུབ་
པའི་གོ་སྐབས་ནི་མེད། དེ་ལྟར་ན་ལོ་བརྒྱད་བཅུར་འདུག་རྒྱུའི་དབང་དུ་བྱས་རུང་ཆོས
སྒྲུབ་པའི་གོ་སྐབས་ལོ་བཞི་བཅུ་མ་གཏོགས་མེད། དེ་ལས་ཀྱང་ཆུང་དུས་ལོ་བཅོ་ལྔ་ལྷག་
ལ་བྱིས་པའི་སེམས་ཡིན་པས་དམ་པའི་ཆོས་ལ་དད་པ་དང་ཆོས་ཕྱོགས་སུ་སེམས་འཁོར་
མི་ཤེས་པས། ལོ་བཅོ་ལྔ་དེ་འཐེན་ན་ཤུལ་དུ་ལོ་ཉེར་ལྔ་ལས་ཆོས་སྒྲུབ་པའི་དུས་ཚོད་མེད།
དེ་ལས་ཀྱང་འགྲོ་འཆགས་ཉལ་འདུག རང་གི་ཟས་ཟ་མ་ལས་རྒྱུ། འཇིག་རྟེན་གྲོང་བ་ཚོ་
ཡིན་ན་རྒྱུ་ནོར་ཟས་ཟོག་སེམས་ཅན་འཚོ་རྒྱུ་ལ་སོགས་འཇིག་རྟེན་བྱ་བས་ཉིན་མཚན་
ཀུན་ཏུ་འཁོར་བའི་འཁོར་ལོ་འཁོར་ནས་བསྡད་ན། ངོ་མའི་དམ་པའི་ཆོས་སྒྲུབ་པའི་ཚེ་
ནི་ཡུན་ཤིན་ཏུ་ཐུང་ཐུང་མ་གཏོགས་ཡོད་པ་མ་རེད། དེའི་སྟབས་ཇོ་བོ་རྗེ་དཔལ་ལྡན་ཨ་
ཏི་ཤས། ཚེ་ནི་ཡུན་ཐུང་ཞེས་དང་། ཤེས་བྱའི་རྣམ་པ་མང་། ཞེས་དམ་པའི་ཆོས་ཟེར་བ་
ནི་རྒྱ་ཆེ་ཞིང་གཏིང་ཟབ་པ ས་ཚིག་གཅིག་གཉིས་ཤིག་བཤད་པས་ཧ་གོ་བ་ཞིག་མ་རེད།
སངས་རྒྱས་བཅོམ་ལྡན་འདས་རང་གིས་གསུང་བའི་བཀའ་ལ་ཡང་བོད་དུ་འགྱུར་ཡོད་
པ་པོ་ཏི་བརྒྱ་དང་བརྒྱད་ཡོད། དེའི་འགྲེལ་བ་རྒྱ་གར་འཕགས་པའི་ཡུལ་གྱི་མཁས་པ་
རྣམས་ཀྱིས་མཛད་པ་བསྟན་འགྱུར་ལ་པོ་ཏི་དེ་འདྲ་མང་བོ་ཡོད། བོད་གངས་ཅན་གྱི་
ལྗོངས་འདིར་སྐྱེས་བུ་དམ་པ་རྣམས་ཀྱིས་དེའི་འགྲེལ་བ་འགྲེལ་བཤད་མཛད་པ་ལ། དཔེར་
ན། དེང་བླ་བྲང་བཀྲ་ཤིས་འཁྱིལ་གྱི་དཔེ་མཛོད་ཁྲོད་དུ་པོཏ་ཁྲི་ཚོ་དྲུག་ཡོད། བཀྲ་ཤིས་
འཁྱིལ་བ་ཚང་ལ་ཡོད་པ་ཀུན་བསྡོམས་ན་པོ་ཏི་ཁྲི་བཅུ་སྟེ་འབུམ་གཅིག་བཞུགས་ཡོད། དེ་
འདྲའི་མང་བོ་ཞིག་བལྟ་དགོས་ན་ལོ་གཅིག་གི་སྟེང་ནས་ལོ་བརྒྱད་ཅུའི་བར་དུ་བཏོན་ཡང་
མི་ཚར་བ་ལྟ་བུའི་ཚད་ན་ཡོད། དེའི་སྟབས་མདོ་སྔགས་རིག་གནས་རྒྱུད་སྡེ་བཞི་སོགས་
ཤེས་བྱ་ལ་རྣམ་པ་མང་ཞིང་རང་གི་ཚེའི་ཚད་ནི་ཅི་ཙམ་རང་གིས་ཧ་མི་གོ འཆི་བ་མི་རྟག་
22}



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་ཟེར་བ་ནི་ནམ་ཐོན་མི་ཤེས། ལོ་ཆུང་རུང་མི་འཆི་བའི་ངེས་པ་མེད། ནད་ན་ཚ་མེད་པར་
སྔ་དྲོ་རྒྱུགས་ལྡིང་རྩེད་མོ་བྱེད་བཞིན་ཡོད་ཀྱང་ཕྱི་དྲོ་གློ་བུར་དུ་ཤི་ནས་བྱ་ཁྱི་ལ་གཡེངས་
ནས་རང་གི་ལྷན་ཅིག་སྐྱེས་པའི་ལུས་ཀྱི་ཕུང་བོ་ཡང་སྐྱུར་ནས་སོང་བ་གང་མང་མང་རེད།
དེའི་སྟབས་འཆི་བ་མི་རྟག་ཅིང་ནམ་འཆི་ལ་ངེས་པ་མེད། དེ་བཞིན་སྐྱེས་པའི་ལན་དུ་
འཆི་དགོས་པ་འཇིག་རྟེན་འདིར་སུས་ཀྱང་ཤེས་བཞིན་པ་རེད། སྐྱེས་ནས་མ་ཤི་བ་བསྐལ་
བ་ཆགས་ནས་ད་བར་དུ་ལོ་ཁྲི་ཕྲག་འབུམ་ཕྲག་དུང་ཕྱུར་འགོར་བ་འདིའི་རིང་ལ་མ་ཤི་བར་
བསྡད་པའི་མི་གཅིག་ཀྱང་ཡོད་པ་མ་རེད། རང་ཅག་ཚོ་ཕལ་ཆེར་ལོ་ཉི་ཤུ་ཡན་ཆད་ཀྱི་
སེམས་ན་ཡོད་རྒྱུ་རེད། རིག་གནས་གསར་བརྗེ་ཆེན་པོ་མ་བྱུང་གོང་དུ་རྒྱུ་རང་རང་ལ་ཡོད་
དུས་མགོན་པོ་རྡོ་རྗེས་བཤད་པ་བཞིན། ཁ་ཤག་ཤག་བྱས། རྒྱུད་པ་གུམ་གུམ་བྱས་ནས།
འདི་ངའི་མིན་ལ་སུའི་ཡིན་བསམ་ནས་ཡོད་སྐབས་ཉིན་གཅིག་གི་རིང་ལ་རྒྱུ་ཡོད་ཚད་
གཞུང་དུ་བླངས་ནས་ཁྱེར་བ་ན། འཇིག་རྟེན་རྒད་པོ་ཚོའི་ཁ་དཔེ་ལ། ཨབ་རས་བསོགས་
བསོགས་མཛོ་བོས་ཁམ་གང་ཟེར་བ་བཞིན་བྱས་པ་དེ་ནི་འཇིག་རྟེན་བྱ་བ་མི་རྟག་པ་ཟེར་
བ་དེ་དངོས་སུ་མྱོང་བ་རེད། དེས་ན་རང་རང་ཚོ་ལ་ད་སྐབས་ལུས་ཕུང་བོ་དར་ཡོད་རུང་
འཆི་བ་ནམ་ཐོན་མི་ཤེས་པས། ང་རྗེས་སུ་ལོ་ཡར་སོན་ཏེ་ལོ་ལྔ་བཅུ་དྲུག་ཅུའི་སྐབས་སུ་
ཆོས་ཤིག་བསྒྲུབ་དགོས་བསམ་ན། ལོ་ལྔ་བཅུ་དྲུག་ཅུར་འབུད་ཐུབ་པའི་གདེང་ཚོད་སུ་ལ་
ཡང་ཡོད་པ་མ་རེད། དེ་བཞིན་ཚེ་ནི་ཡུན་ཐུང་། ཤེས་བྱ་ལ་རྣམ་པ་མང་། ནམ་འཆི་ལ་ངེས་
པ་མེད་པས་ཅི་བྱེད་ཟེར་ན། དཔལ་ཨ་ཏི་ཤས། ངང་བས་ཆུ་ལས་འོ་མ་ལེན་པ་ལྟར། །རང་གི་
འདོད་པ་དང་དུ་བླང་བར་བྱ། །ཞེས་གསུངས་པས། དཔེར་ན། གསེར་གྱི་ཟོ་བ་ཞིག་གི་ནང་
དུ་ཆུ་དང་འོ་མ་བསྲེས་ནས་བཞག་ན། བྱ་ངང་བས་དེའི་ནང་གི་འོ་མ་འཇིབ་ནས་ཆུ་འཇོག་
པ་བཞིན་དུ་རང་རང་ཚོས་འཇིག་རྟེན་གྱི་བྱ་བ་སྣ་ཚོགས་ཚོགས་ཁྲ་ཁྲ་རིག་རིག་གི་ནང་ནས་
རང་དོན་མ་འཆུགས་པ་ཞིག་བྱེད་དགོས་གསུངས་པ་རེད། དེས་ན་དེ་རིང་ནངས་ཁ་བླ་མ་
དཀོན་མཆོག་གི་ཐུགས་རྗེ་དང་རྒྱལ་ཁབ་ཀྱི་སྲིད་ཇུས་ལེགས་པས་སྒར་བ་དགོན་པ་སླར་
23()



བཀའ་སློབ་ཟིན་བྲིས་ཕྱོགས་བསྒྲིགས།
N
གསོ་ཐོབ། བོད་ཁ་བ་ཅན་ལག་ཕྲེང་བཟུང་ཚང་མས་མ་ཎི་འདོན་ཆོག་ཞིང་། རང་གིས་
ནུས་ན་ཆོས་སྒྲུབ་པའི་རང་དབང་དང་ཆ་རྐྱེན་འཛོམས་པ་འདི་འདྲ་བའི་སྐལ་བ་བཟང་བོ་
ཐོབ་པ་འདིའི་སྟེང་ནས་སྐལ་བ་བཟང་བོ་འདི་ངོས་ཟིན་པ་བྱས་ནས་ཆོས་སྒྲུབ་པ་གལ་
ཆེའོ། །ཆོས་ཅི་ཞིག་སྒྲུབ་དགོས་ཟེར་ན། ཆོས་ཀྱི་རྩ་བ་རང་གི་སེམས་ལ་ཐུག །སེམས་ཉིད་མ་
ཐུལ་བར་དུ་དམ་པའི་ཆོས། །ཅི་ཙམ་སྤྱད་ཀྱང་ནེ་ཙོའི་མ་ཎི་བཞིན། །ཞེས་ཆོས་ཁ་ནས་
བཤད་པའི་ཆོས་ཟེར་བ་ཡིས་ཕན་ཐོགས་མི་འདུག ཚེ་ཕྱི་མར་གྱུར་བའི་ཚེ་ཆོས་བསྒྲུབ་
ཡོད་མེད་གཤིན་རྗེ་རྒྱ་མ་ཞེས་ཚད་ས་ཞིག་ཀྱང་ཡོད་པ་རེད། གཤིན་རྗེའི་མེ་ལོང་ཞེས་བལྟ་
ས་ཞིག་ཀྱང་ཡོད་པ་རེད། མ་ཎི་ཕྲེང་རྡོག་གཅིག་ཡིན་ན་མ་ཎི་རང་གིས་བཏོན་ན་གྲངས་ཀ་
གཞན་གྱིས་བཟུང་ཡོད་པ་རེད། དེས་ན་རང་རང་ཚོས་ཆོས་ཅུང་ཙམ་བྱས་པ་འཇིག་རྟེན་
ཆོས་བརྒྱད་ཀྱི་དབང་དུ་མ་སོང་བར་རྣམ་པར་དག་པ་ཞིག་བྱས་ན་བཟང་། དེ་རིང་ནངས་
ཁ་དཀོན་མཆོག་གི་ཞིང་ས་ལ་མཆོད་ཆུ་མཆོད་མེ་བྱས། བླ་མ་གྲྭ་ཚང་ལ་འགྱེད་མང་སྐོལ་
དང་འབའ་འབུལ་བ་བྱས་ན་ཆོས་སྒྲུབ་པ་རེད། འོན་ཀྱང་། འཇིག་རྟེན་གྲོང་བ་ཚོ་ལ་ཁག་
མི་འདུག་སྟེ། ཁྱིམ་ཚང་གཞན་པས་ཅི་ཞིག་ཕུལ་ན། ངས་དེའི་ཡན་ཞིག་འབུལ་རྒྱུ། ང་དེའི་
ཡན་དུ་མ་བུད་ན་ང་ལ་མིང་ངན་ཡོད་རྒྱུ་རེད་བསམ་ནས་གཞན་གྱིས་ཅི་བཤད་དང་རང་
གི་དགེ་ཁ་ཞིག་ལ་འདང་བརྒྱབས་ནས་ཆོས་སྒྲུབ་ན་དེ་ནི་འཇིག་རྟེན་ཆོས་བརྒྱད་ཀྱི་དབང་
དུ་སོང་བས། ཆོས་དེ་ཆོས་རྣམ་དག་ཏུ་འགྲོ་བ་མ་རེད། ཆོས་རང་གི་སེམས་ཀྱིས་ཡོང་བ།
གཞན་གྱིས་ཅི་ཟེར་ན་ཟེར། རང་གི་སེམས་ཀྱིས་མ་སྦགས་པ་ཞིག་བྱས་ན་ཆོས་རྣམ་དག་ཏུ་
འགྲོ་རྒྱུ་རེད། སྔོན་བཀའ་གདམས་པའི་བླ་མ་ཆེན་པོ་ཞིག་ལ་སྦྱིན་བདག་ཁོང་ལ་རྒྱུན་དུ་བྲོ་
ཁ་སྐྱེལ་མི་ཞིག་ཡོད་པ་རེད། ཁོང་རི་ཁྲོད་དུ་བྲག་ཁུང་ཞིག་གི་ནང་དུ་མཆོད་པ་བདུན་
ཚར་གཉིས་བཤམས་ནས་ཉིན་མཚན་ཀུན་དུ་ཆོས་ལ་འབད་ནས་བཞུགས་ཡོད་པ་ལ། ཉིན་
ཞིག་ཁོང་གི་ཐུགས་ལ་དེ་རིང་ངའི་སྦྱིན་བདག་ང་ལ་བློ་ཁ་བསྐྱལ་དུ་ཡོང་རྒྱུ་ཡིན་པས། ངས་
མཆོད་པ་འདི་ཡག་པ་ཞིག་བཤམས་ན་ཁོ་དད་པ་སྐྱེ་རྒྱུ་རེད། དང་པ་སྐྱེས་ན་ང་ལ་རྗེས་སུ་བྲོ་
23]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ་
ཁ་ཡང་རྒྱུན་མི་འཆད་དུ་སྐྱེལ་རྒྱུ་རེད་ཐུགས་ལ་དགོངས་ནས་མཆོད་པའི་ནང་དུ་མེ་ཏོག་རེ་
བཞག་ནས་མཆོད་པ་ཡག་པ་ཞིག་བཤམས་པ་དང་། དེ་ནས་བཀའ་གདམས་པ་ཚོའི་ཕྱག་
ལེན་ལ་བྱ་བ་ཅི་བྱས་ན་རྔ་མ་ནས་རང་གི་ཀུན་སློང་ཅི་འདྲ། བསམ་པ་བཟང་ངམ་མི་བཟང་
ལ་བརྟག་དགོས་པས། ཁོང་གིས་རང་གི་བསམ་པ་ལ་བརྟགས་པ་ན། ངས་དེ་རིང་མཆོད་པ་
བ ཤམས་པ་མཆོད་པ་རྣམ་པར་དག་པ་ཞིག་ཏུ་མ་སོང་། འཇིག་རྟེན་ཆོས་བརྒྱད་ཀྱི་དབང་
དུ་བུད་སོང་། ངའི་སྦྱིན་བདག་ཡོང་ན་དད་པ་ཨེ་སྐྱེ་སྙམ་འདུག་པས་མ་འགྲིག ཁ་ཐལ་བས་
ཆོད་གསུངས་ནས་ཕྱག་གིས་ཐལ་བ་སྤར་མོ་གང་བླངས་ནས་མཆོད་པའི་ནང་དུ་དོར་བ་ན།
དུས་གསུམ་གྱི་རྒྱལ་བ་ཐམས་ཅད་ཐུགས་དགྱེས་ནས་བཞད་ངས་དགེ་བའི་རྩ་བ་ཆེན་པོ་
ཐོབ་སོང་བའི་རྣམ་ཐར་ཡོད་པ་དཔེ་དེ་བཞིན་ཡིན་པས། ཆོས་ཅུང་ཞིག་སྒྲུབ་ན་གཞན་གྱིས་
ང་ལ་བཟང་གི་ཨེ་ཟེར། ང་ལ་མིང་གྲགས་དང་དགེ་ཁ་ཞིག་ཨེ་ཡོང་སྙམ་ན་འཇིག་རྟེན་
ཆོས་བརྒྱད་ཀྱི་དབང་དུ་སོང་ན་ཆོས་ཆོས་སུ་འགྲོ་རྒྱུ་མ་རེད། དཀོན་མཆོག་གི་ཞིང་ས་
ལ་བསྔོ་བ་རེ་བྱས་ན་ལོས་བཟང་སྟེ། གཙོ་བོ་རང་ལ་ཐུག་ཡོད་པ་རེད། བསྟན་པའི་སྙིང་བོ་
ནི། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་རྒྱུད་ནི་ཡོངས་
སུ་འདུལ། །འདི་ནི་སངས་རྒྱས་བསྟན་པ་ཡིན། །གསུངས་པས། ལུང་དང་རྟོགས་པའི་
བསྟན་པ་གཉིས་ཏེ། དེ་ཡང་གཙོ་བོ་རང་གི་སེམས་ཀྱི་རྒྱུད་འདུལ་ཞིང་བསམ་པ་ཡག་པ་
བྱང་ཆུབ་ཀྱི་སེམས་བསྐྱེད་ན། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་
བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་
ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་གསུངས་ཤིང་། སྔར་རང་
ཅག་གི་སྟོན་པ་ཐུགས་རྗེ་ཅན་དམྱལ་བའི་ཤིང་རྟ་འདྲེན་པའི་གྱད་དུ་སྐྱེས་པའི་ཚེ་ན། རང་
གི་གྲོགས་པོ་ལ་ལྷག་བསམ་རྣམ་པར་དག་པའི་ཀུན་ནས་བསླངས་ཏེ་སྙིང་རྗེ་ཆེན་པོ་བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་མ་ཐག་ཏུ་སྐུ་མྱ་ངན་ལས་འདས་ནས་རྒྱལ་བའི་སྲས་
སུ་གྱུར་བས། རྒྱལ་སྲས་རྣམས་ཀྱིས་ཕྱག་བྱ་གྱུར་ཞེས་བྱང་ཆུབ་ཀྱི་སེམས་རིན་པོ་ཆེ་ཡོད་ན་
232



བཀའ་སློབ་ཟིན་བྲིས་ཕྱོགས་བསྒྲིགས།
བ། ར་
དེ་འདྲ་རེད། དེའི་སྟབས་གཙོ་བོ་རང་གི་སེམས་ལ་ཐུག་ཡོད། བསམ་པ་བཟང་ན་ས་དང་
ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །ཞེས་དང་། དཔལ་མགོན་
འ པགས་་པ་ཀླུ་སྒྲུབ་ཀྱིས་ཀྱང་། རྩ་བ་སྨན་ཡིན་ན་ཡལ་ག་དང་ལོ་མ་སྨན་ཡིན། རྩ་བ་དུག་
ཡིན་ན་ཡལ་ག་དང་ལོ་མ་ཐམས་ཅད་དུག་ཡིན། ཞེས་དཔེ་སྡོང་བོ་དང་འདྲ་ན་རྩ་བ་སྨན་
ཡིན་ན་དེའི་ཡལ་ག་དང་ལོ་མ་ཡང་སྨན་ཡིན། རྩ་བ་དུག་ཡིན་ན་དེའི་ཡལ་དང་ལོ་མ་ཀུན་
དུག་ཡིན་པས་ཟ་མི་ཉན། དཔེ་དེ་དང་མཚུངས་པར་རང་གི་བསམ་པ་འདི་མ་བཟང་བར་
ཕར་བལྟས་ན་ཆོས་དགེ་བ་ཞིག་བསྒྲུབས་ཁུལ་བྱས་ཀྱང་། དོན་དམ་པར་ཕར་དེད་ན་ཆོས་
ཆོས་སུ་མི་འགྲོ་བ་རེད། གཙོ་བོ་བསམ་པ་ཡག་པ་ཞིག་འཛིན་རྒྱུ་འདི་ཤིན་ཏུ་ནས་ཀྱང་གལ་
ཆེན་པོ་རེད། བསམ་པ་ཡག་པ་ཞིག་གི་སྟེང་ནས་སྡིག་པའི་བྱ་བ་མ་བྱས་པར་དགེ་བ་ཕུན་
སུམ་ཚོགས་པ་ཞིག་སྒྲུབ་པ་ན། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་
སྤྱད། །རང་གི་རྒྱུད་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། གསུངས་པའི་
ང གོངས་དོན་དེ་བྱུང་བ་རེད། དེས་ན་ཁྱེད་ཚོ་སྐྱེས་པ་ཕོ་མོ་སུ་ཡིན་ན་ཆོས་མང་བོ་སྒྲུབ་
ཁོམ་མེད་ཀྱང་མ་མཐའ་ཡང་མ་ཎི་རེ་ཐོན་ལ་འགྲོ་འཆག་ཉལ་འདུག་གང་གི་སྐབས་སུ་
བསམ་པ་ཡག་པོ་ཞིག་ཟུངས་དང་དེ་ནི་ལུག་འཚོ་རྒྱུ་ཟོག་འཚོ་རྒྱུ་སྐྱོང་རྒྱུ་གང་ལ་ཡང་མི་
གནོད། གྲྭ་བ་དགེ་ཚུལ་སློང་ཞིག་ཡིན་ན་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ནས་ཐར་
བ་དོན་དུ་གཉེར་བས་གྲྭ་བ་ཟེར་བ་སྟེ། རྗེ་བཙུན་དཀོན་མཆོག་བསྟན་པའི་སྒྲོན་མེས། སྡེ་
ད གོན་ཕྱོགས་རིས་ཙམ་གྱི་བསྟན་པ་དང་། །ཞྭ་ཡི་ཁ་དོག་ཙམ་གྱི་གྲུབ་པའི་མཐའ། །མིང་
ངང་གོན་པ་ཙམ་གྱི་སྐྱ་སེར་ལ། །སྙིང་བོ་མ་མཆིས་རི་མོའི་སྟག་གཡག་བཞིན། །ཞེས་དཔེར་
ན། དེང་སང་དགོན་པ་ཚོས་འདི་རྙིང་མ་དང་འདི་གསར་མ་ཞེས་དགོན་སྡེ་ཚོའི་ལ་རྒྱ་
བཟུང་། ཞྭ་སེར་བོ་ཞིག་གོན་ན་ཞྭ་སེར་བ་ཞེས་དང་། ཞྭ་དམར་པོ་ཞིག་གོན་ན་རྙིང་མ་བ་
རེད་ཅེས་ཞྭའི་ཁ་དོག་ཙམ་གྱིས་གྲུབ་མཐའ་ཕྱེས། མིང་ལ་ཨ་ཁུ་རྒྱ་མཚོའམ་གོན་པ་དམར་
པོ་ཞིག་གྱོན་པ་ཡིས་སྐྱ་སེར་གྱི་ཁྱད་པར་ཕྱེ་བ་ནི་རི་མོར་བྲིས་པའི་སྟག་གཡག་ཏེ་སྟག་དང་
༡33



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཡག་གི་ཁྱད་པར་རི་མོས་ཕྱེ་བ་དང་མཚུངས་པས་དོན་དམ་པར་དགོས་པ་མེད་ཅེས་
གསུངས་པ་རེད། སྤྱིར་ན་སངས་རྒྱས་ཀྱི་བསྟན་པ་རིན་པོ་ཆེ་གནས་མི་གནས་སློབ་དཔོན་
དབྱིག་གི་གཉེན་པོས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་
ཉིད་དོ། །དེ་འཛིན་བྱེད་དང་སྨྲ་བྱེད་དང་། །སྒྲུབ་པར་བྱེད་པ་ཁོ་ན་ཡིན། ཞེས་གསུངས་
པས། སངས་རྒྱས་ཀྱི་བསྟན་པ་རིན་པོ་ཆེ་ལ་རྟོགས་པའི་བསྟན་པ་དང་ལུང་གི་བསྟན་པ་
གཉིས་མ་གཏོགས་གཞན་བསྟན་པ་ཞེས་བཤད་རྒྱུ་ཡོད་པ་མ་རེད། དེ་གཉིས་ཀ་འཛིན་
པའི་སྐྱེ་བོ་དགེ་འདུན་གྱི་སྡེ་ལ་རག་ལས་པ་རེད། དགེ་འདུན་གྱི་སྡེ་གནས་པ་ཆོས་འདུལ་
བའི་བཅའ་ཁྲིམས་ལ་རག་ལས་པ་རེད། འདུལ་བ་ལས། འདུལ་བའི་ལག་ལེན་ཆ་ཚང་བ་
ཞིག་ཡོད་ན་སངས་རྒྱས་ཀྱི་བསྟན་པ་གནས་ལ། དེ་མེད་ན་སངས་རྒྱས་ཀྱི་བསྟན་པ་མི་
གནས་ཞེས་གསུངས་ཡོད། དེས་ན་གཙོ་བོ་ཚུལ་ཁྲིམས་རྣམ་པར་དག་པ་སྲུང་བ་གཞིར་
བཞག་གི་སྟེང་ནས་དགེ་འདུན་ཐུགས་མཐུན་ཁྲིམས་གཙང་ཞེས་ཐུགས་མཐུན་པ་གཙོ་བོ་
དང་ཁྲིམས་གཙང་བ་གཉིས་པར་བཞག་ཡོད། སྤྱིར་ན་ཆོ་འཕྲུལ་སྨོན་ལམ་ཆེན་མོ་འདི་རྗེ་
ཐམས་ཅད་མཁྱེན་པའི་ཕྱག་རྗེས་བླ་ན་མེད་པ་རེད། དེས་ན་དགོན་པ་བཀྲ་ཤིས་འཁྱིལ་མ་
དགོན་རེད། རང་རེའི་དགོན་པ་འདི་ཚོ་ལ་མཚོན་ན་བུ་དགོན་རེད། མ་དགོན་གྱི་ཚུགས་
ཀ་བུ་དགོན་གྱིས་ཀྱང་བྱེད་དགོས་པས། ཆོས་ཐུན་དང་བོ་ལ་སྐྱེས་རབས་སོ་བཞི་བ་རེ་
འཆད་པའི་ཕྱག་སྲོལ་དེ་འདྲ་རེད། ༼ འདིར་སྒྲ་ཐག་མི་ གསལ་བས་ཚིག་འགའ་ཆད ༽ སངས་རྒྱས་
བཅོམ་ལྡན་འདས་དང་མི་རྟག་གི་སྟོན་པ་དྲུག་ལ་སོགས་པ་ཐམས་ཅད་རྫུ་འཕྲུལ་འགྲན་
རེས་བྱས་ནས་སངས་རྒྱས་བཅོམ་ལྡན་འདས་ཕྱོགས་ཐམས་ཅད་ནས་རྒྱལ་སོང་བའི་
སྟབས་ཀྱིས་ཆོ་འཕྲུལ་ཞེས་མིང་ཐོགས་པ་རེད། སྟོན་པ་ལ་ཐུབ་པ་ཟེར་བ་ཡང་མི་རྟག་གི་
སྟོན་པ་དེ་ཚོ་ཐུབ་པ་དང་དེ་ལས་རྒྱལ་བའི་སྟབས་ཀྱིས་རྒྱལ་བ་དང་ཐུབ་པའི་དོན་ཡང་དེ་
འདྲ་བ་རེད། ལྷ་སའི་ཇོ་བོ་རིན་པོ་ཆེ་སངས་རྒྱས་བཅོམ་ལྡན་འདས་རང་ཉིད་ཞལ་བཞུགས་
པའི་སྐབས་སུ་བཟོ་བོ་བི་ཤྭ་ཀརྨས་བཞེངས་པ་དེ་ཉིད་རྗེས་སུ་རྒྱལ་བ་བློ་བཟང་གྲགས་
234



བཀའ་སློབ་ཟིན་བྲིས་ཕྱོགས་བསྒྲིགས།
པས་ལོངས་སྐུའི་ཆ་བྱད་དུ་བསྒྱུར་། དབུ་རྒྱན་ཕུལ་ནས་སངས་རྒྱས་ཀྱི་བསྟན་པ་སྔར་ལས་
ཀྱང་ལོ་སྟོང་གིས་ཇེ་རིང་དུ་བཏང་བ་ལུང་བསྟན་ཡོད་པ་རེད། དེའི་སྟབས་ཆོ་འཕྲུལ་སྨོན་
ལམ་ཆེན་མོ་འདི་བཙུགས་ཤིང་། སངས་རྒྱས་ཐུགས་རྗེ་ཅན་ལ་རྗེས་དྲན་ལྟ་བུ་བྱས་ནས་
སངས་རྒྱས་ཀྱི་མཛད་པ་འདི་ཡུལ་ཁམས་ཀུན་ཏུ་ཁྱབ་དགོས་པའི་སྟབས་ཀྱིས་སྐྱེས་རབས་
སོ་བཞི་བ་འཆད་རྒྱུའི་དཔེ་ཚུགས་པ་རེད། དགོན་པ་ཆེན་པོ་དང་མཁས་པ་ཆེན་པོ་ཚོ་ཡིན་
ན་བཀའ་གདམས་གཞུང་དྲུག་ཅེས་སྐྱེས་རབས་དང་ཚོམས་གཉིས་ཀ་སྦྱར་བ་ལ་སྐྱེས་
ཚོམས་གཉིས་ཀ། མདོ་སྡེ་རྒྱན་དང་ས་སྡེ་གཉིས་ཀ་སྦྱར་བ་ལ་ས་རྒྱན་གཉིས། སྤྱོད་འཇུག་
དང་བསླབ་བཏུས་གཉིས་སྦྱར་བ་ལ་བཀའ་གདམས་གཞུང་དྲུག་ཅེས་པ་དེ་སྦྱར་ནས་འཆད་
སྲོལ་ཡོད། རང་རེའི་དགོན་པ་འདི་ལ་མཚོན་ན་ཕྱག་བཞེས་ལ་སྐྱེས་རབས་སོ་བཞི་བ་འཆད་
སྲོལ་ཡོད། སྤྱིར་ན་སངས་རྒྱས་ཀྱི་རྣམ་ཐར་གང་མང་མང་ཡོད་པ་རེད། མདོ་མཛངས་བླུན་
འཆད་ན་ཡང་ཆོག སྐྱེས་རབས་བརྒྱ་བ་འཆད་ན་ཡང་ཆོག་མོད། འོན་ཀྱང་། སྐྱེས་རབས་
སོ་བཞི་བ་འཆད་ན་དགོས་པ་ཆེན་པོ་ཡོད་པ་རེད། སྐྱེས་རབས་སོ་བཞི་བ་མཛད་པ་བོ་སློབ་
དཔོན་དཔའ་བོ་རེད། སློབ་དཔོན་དཔའ་བོ་ཞེས་པ་རྗེས་སུ་མིང་བཏགས་པ་རེད། སྔོན་
ཆད་མུ་སྟེགས་རྟ་དབྱངས་ཟེར་བ་སྟེ། ཕྱི་རོལ་བའི་སྟོན་པ་མཁས་པ་ཆེན་པོ་ཞིག་རེད།
སངས་རྒྱས་བཅོམ་ལྡན་འདས་རང་གི་ལུང་བསྟན་ལས། ལོ་ནི་བཞི་བརྒྱ་འདས་པ་ན། །ཀླུ་
ཞེས་བྱ་བའི་དགེ་སློང་འབྱུང་། །ཞེས་ཀླུ་སྒྲུབ་བྱོན་པའི་དུས་ཚོད་ལུང་བསྟན་ཞིང་དུས་དེར་
མི་རྟག་རྟ་དབྱངས་འདི་བྱོན་ནས་ཤྲཱི་ནཱ་ལེནྡྲ་རུ་སོང་སྟེ། དེར་པཎྜི་ཏ་སྟོང་དང་ལྔ་བརྒྱ།
དགེ་སློང་ཁྲི་ཕྲག་གཅིག་འཚོགས་པར་ལྟ་སྟངས་ཙམ་གྱིས་ཕ་རོལ་ཟིལ་གྱིས་གནོན་པའི་
པཎྜི་ཏ་ལྔ་བརྒྱ་རྫུ་འཕྲུལ་གྱིས་ནམ་མཁར་འཕུར་ཐུབ་པའི་མཁས་པ་ཆེན་པོ་མང་བོ་ཡོད་
ལ། མུ་སྟེགས་རྟ་དབྱངས་ཁོང་ཡང་ཧ་ཅང་མཁས་པ་ཆེན་པོ་སྟེ། དབང་ཕྱུག་ཆེན་པོ་
བསྒྲུབས་ནས་གྲུབ་པར་མ་ཟད། དབང་ཕྱུག་གི་འཁོར་ཐམས་ཅད་བྲན་དུ་འཁོར་ཡོད་པའི་
མཁས་པ་ཆེན་པོ་ཡིན། ཁོ་ཤྲཱི་ནཱ་ལེནྡྲ་རུ་སོང་ནས་རྩོད་པ་བྱས་ཏེ། ཁོས་ཁྱེད་ཚོ་ཐུབ་སོང་ན་
235



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྱེད་ཚོ་དགེ་སློང་ཁྲི་ཕྲག་ཐམས་ཅད་པོ་འདི་ཁོའི་ཕྱི་རོལ་བའི་ཆོས་ལ་ཞུགས་དགོས། གལ་
སྲིད་ཁོ་བོས་མ་ཐུབ་ན་ཁོ་ཡང་ཁྱེད་ཀྱི་ཆོས་ལ་ཞུགས་པའམ་ཡང་ན་མགོ་བོ་བཅད་ནས་འཆི་
རྒྱུ་ཡིན་ཞེས་ཕན་ཚུན་བར་དུ་བཀའ་བསྒོས་ནས་རྩོད་པ་བྱེད་རྒྱུ་ཞེས་པ་ན། དཔལ་ནཱ་ལེནྡྲ་
ན་དགེ་སློང་དེ་འདྲའི་མང་བོ་ཞིག་ཡོད་ཀྱང་ཐུབ་དཀའ་བ་ལ། སློབ་དཔོན་ཀླུ་སྒྲུབ་དང་ཨཱརྱ་
དེ་ཝ་གཉིས་དཔལ་གྱི་རི་ན་སྒྲུབ་པ་ཉམས་ལེན་མཛད་ནས་བཞུགས་པ་ཁོང་གཉིས་གདན་
འདྲེན་ཞུ་རུ་འགྲོ་དགོས་པར་སུ་གཅིག་ཀྱང་འབོད་མི་ཆོག་ཅེས་དང༌། དུས་ཚོད་ཀྱང་ཐུང་
ཐུང་ཞིག་ཏུ་བཀས་བཅད། དེ་ནས་ཐབས་མེད་པར་དགེ་སློང་ཚོས་མགོན་པོ་བསྒྲུབས་ནས་
མུ་སྟེགས་རྟ་དབྱངས་ཟེར་བའི་ཕྱི་རོལ་བའི་མཁས་པ་ཆེན་པོ་ཞིག་ཡོང་ནས་རྩོད་པ་བྱེད་རྒྱུ་
ཟེར། མ་ཐུབ་ན་དགེ་སློང་ཁྲི་ཕྲག་པོ་ཐམས་ཅད་ཕྱི་རོལ་བའི་ཆོས་ལ་ཞུགས་ད གོས་ཞེས་
བཀས་བཅད་འདུག་ཅེས་ཡར་མགོན་པོ་ཀླུ་སྒྲུབ་ལ་འཕྲིན་ཡིག་ཅིག་བྲིས་ནས་དེ་གཏོར་
མའི་ནང་དུ་བཅུག་ནས་མགོན་པོ་ཕྱག་དྲུག་པ་བསྒྲུབས་པ་ན། ཕོ་རོག་ཅིག་འཕུར་ཡོང་ནས་
གཏོར་མའི་ནང་གི་འཕྲིན་ཡིག་དེ་ཁྱེར་ནས་དཔལ་གྱི་རི་ལ་སོང་སྟེ་སློབ་དཔོན་ཀླུ་སྒྲུབ་ལ་
ཕུལ། སློབ་དཔོན་ཀླུ་སྒྲུབ་ཀྱིས་ཨཱརྱ་དེ་ཝ་མངགས་པ་སོགས་འདིའི་ལོ་རྒྱུས་བཤད་ན་ཤིན་
ཏུ་མང་བོ་འདུག གང་ལྟར་ཀྱང་མཐའ་མ་མུ་སྟེགས་རྟ་དབྱངས་རྩོད་པ་དང་རྫུ་འཕྲུལ་གང་
ཐད་ནས་ཚར་བཅད། ད་དུང་ཡང་ཁོ་ནང་བ་སངས་རྒྱས་པའི་བསྟན་པར་ཞུགས་ཁར་མ་
ཉན་པ་ན། ཁོང་ལྷ་ཁང་ཞིག་གི་ནང་དུ་བཅུག་ནས་བཞག་པ་དང་། དེར་སངས་རྒྱས་ཀྱི་
བཀའ་འགྱུར་བཞག་ཡོད་པ་ལ། ཁོང་གིས་ཉི་མ་མཆོད་པར་དེར་བལྟས་པ་ན། སངས་རྒྱས་
ཀྱིས་སྔོན་ནས་ལུང་བསྟན་པར། འདིར་མ་འོངས་པ་ན་མུ་སྟེགས་རྟ་དབྱངས་ཟེར་བ་ཞིག་ཡོང་
ནས་སངས་རྒྱས་ཀྱི་བསྟན་པ་བསྣུབ་རྒྱུ་ཞེས་མགོན་པོ་ཀླུ་སྒྲུབ་ཡབ་སྲས་དང་རྩོད་པ་བྱས་
ནས་བཏུལ་ཞིང་མཐའ་མ་ཁོང་ཡང་དགེ་སློང་དུ་གྱུར་ནས། སངས་རྒྱས་ཀྱི་བསྟན་པ་འཛིན་
པའི་པཎྜི་ཏ་ཆེན་པོ་འབྱུང་བ་གཟིགས་ནས། དད་པ་སྐྱེས་ཏེ་རབ་ཏུ་བྱུང་ཞིང་རང་གི་སྡིག་
པ་བཤགས་ཆེད་སོགས་སུ་སངས་རྒྱས་བཅོམ་ལྡན་འདས་ཀྱི་སྐྱེས་རབས་འདི་བརྩམས་པ་
༢36



བཀའ་སློབ་ཟིན་བྲིས་ཕྱོགས་བསྒྲིགས་
རེད། འདིར་སྐྱེས་རབས་ཟེར་ན་གཙོ་བོ་སྟོན་པ་བཅོམ་ལྡན་འདས་དེ་ཉིད་སྔོན་སློབ་པ་
ལམ་གྱི་གནས་སྐབས་སུ་བདག་ལས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེས་
ཀུན་ནས་བསླངས་ཏེ་གཞན་ངག་གི་སྲོག་བསྐྱབས་པ་ལ་ སོགས་བྱ་དཀའ་བའི་རྒྱལ་སྲས་ཀྱི་
སྤྱོད་པ་རླབས་པོ་ཆེ་མཛད་པའི་ཚུལ་སྙན་ངག་གི་ལམ་ནས་དྲངས་ཏེ་གསུང་བ་སྐྱེས་རབས་
སོ་བཞི་བ་རེད། དེའི་སྟབས་རྟེན་འབྲེལ་གྱིས་འདིའི་དབུ་ནས་ཅུང་ཟད་ཙམ་ཞིག་འབུལ་
བ་ལ། འདིར་རྒྱ་གར་དང་རྒྱ་ནག་ཞེས་མིང་ཐོགས་ཚུལ་ལ་རྒྱ་ནག་ཡིན་ན་རྒྱུན་དུ་གོས་ནག་
པོ་དང་མྱ་ངན་གྱི་དུས་སུ་གོས་དཀར་པོ་གོན་པས་རྒྱ་ནག་ཏུ་ཐོག་པ་ཡིན་ལ་ད་དུང་ཡང་རྒྱ་
ནག་ལ་སྲོལ་དེ་ཡོང་། རྒྱ་གར་ཡིན་ན་རྒྱུན་དུ་གོས་དཀར་པོ་གོན་པ་དང་མྱ་ངན་གྱི་དུས་སུ་
གོས་ནག་པོ་གྱོན་པས་རྒྱ་གར་དུ་ཐོགས་པ་རེད། ཀུན་མཁྱེན་གྱི་གསུང་ན་རྒྱ་གར་ཞེས་པའི་
གར་འདི་དཀར་བོའི་དཀར་མིན་ལ་རིང་དུ་གར་བའི་གར་ཡིན་ཞེས་དང་། ལ་ལས་རྒྱ་མཚོ་
ལས་རིང་དུ་དགར་བས་ན་རྒྱ་གར་ཞེས་དང་། ཀུན་མཁྱེན་རང་གིས་འདོད་རྒྱལ་གྱི་མིང་དུ་
ཡང་གསུང་བ་ཡོད། རྒྱ་གར་གྱི་སྐད་འགོར་འཇོག་དགོས་པའི་རྒྱུ་མཚན་ནི་གཞུང་འདི་རྒྱ་
གར་ནས་འགྱུར་བ་དངོས་ཡིན་པའི་བདེན་རྟགས་རེད། ཛཱ་ཏ་ཀ་མཱ་ལ་ཞེས་པའི་དོན་ནི་
སྐྱེས་པའི་རབས་ཀྱི་རྒྱུད་ཅེས་པ་དང་། བཅོམ་ལྡན་འདས་ངག་གི་དབང་བོ་ལ་ཕྱག་འཚལ་
ལོ་ཞེས་པ་ནི་འགྱུར་ཕྱག་རེད། །དཔལ་ལྡན་ཡོན་ཏན་དམ་པས་ཡོངས་བཟུང་བཀྲ་ཤིས་
པ། །གྲགས་པའི་གཞིར་གྱུར་མ་སྨད་ཤིན་ཏུ་ཡིད་དུ་འོང་། །ཐུབ་པའི་སྐུ་ཚེ་སྔ་མའི་སྤྱོད་པ་
རྨད་བྱུང་རྣམས། །བདག་གི་སྙན་དངགས་མེ་ཏོག་སྙིམ་པས་གུས་པས་མཆོད། །གྲགས་པའི་
མཚན་མར་གྱུར་པ་བཟང་བོ་འདི་རྣམས་ཀྱིས། །བདེ་བར་གཤེགས་འགྱུར་ལམ་རྣམས་གང་
ཡིན་བསྟན་པར་འགྱུར། །ཡིད་ལ་དད་པ་མེད་པ་རྣམས་ཀྱང་དད་པར་འགྱུར། །ཆོས་དང་
ལྡན་པའི་གཏམ་གྱིས་རབ་ཏུ་དགའ་བར་འགྱུར། །འཇིག་རྟེན་མཆོག་གི་སྤྱོད་པ་དམ་པ་
ཕྱོགས་ཙམ་གྱིས། །བདག་གི་སྙན་དངགས་མཉན་དུ་རུང་བར་བྱ་བའི་ཕྱིར། །ལུང་དང་
གཙུག་ལག་རིག་པར་མི་འགལ་ལམ་བདག་གིས། །དེ་ལྟར་འཇིག་རྟེན་དོན་གྱུར་སྙམ་ནས་
237



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
_BR LA
འདི་བརྩམས་སོ། །རང་དོན་བརྩོན་པས་གཞན་དོན་བརྩོན་པ་གང་ཡིན་པ། །ཡོན་ཏན་
བསྒྲུབ་པ་བཟང་བོའི་རྗེས་སུ་མཐུན་མ་གྱུར། །ཐམས་ཅད་མཁྱེན་ཅེས་བརྗོད་པ་མ་ནོར་
གསལ་བར་གྲགས། །མཉམ་མེད་དེ་དང་ཆོས་དང་དགེ་འདུན་སྤྱི་བོས་འདུད། །ཅེས་པ་ནི་
སློབ་དཔོན་དཔའ་བོ་རང་ཉིད་ཀྱི་མཆོད་བརྗོད་དང་རྩོམ་པར་དམ་བཅའ་རེད།
བཅོམ་ལྡན་འདས་དེ་ཉིད་སྐུ་ཚེ་སྔ་མ་ལ་ཡང་། སེམས་ཅན་ཐམས་ཅད་ལ་རྒྱུ་མེད་
པར་ར བ་ཏུ་བྱམས་པའི་ངོ་བོ་ཉིད་ཡིན་པས། སངས་རྒྱས་བཅོམ་ལྡན་འདས་ལ་སེམས་
རབ་ཏུ་དང་བས་ཕྱག་འཚལ་ལོ། །དེ་ཡང་འདི་སྐད་ཐོས་སོ། །བདག་ཅག་གི་བླ་མ་དཀོན་
མཆོག་གསུམ་བླ་མར་བྱེད་པ། སྒྲུབ་པའི་ཡོན་ཏན་རྣམས་ཀྱིས་བླ་མ་མགུ་བར་བྱས་པ།
ཡོན་ཏན་གྱི་ཚོགས་ཀྱིས་བླ་མར་གྱུར་བ་རྣམས་ཀྱིས། བཅོམ་ལྡན་འདས་ཀྱི་སྐུ་ཚེ་སྔ་མའི་
རྟོགས་པ་བརྗོད་པ་འདི་ཡོངས་སུ་བསྒྲགས་པ་རྗེས་སུ་ཐོས་ཏེ། བྱང་ཆུབ་སེམས་དཔའ་
ཡིད་དམ་བཅས་པ་ཁྱད་པར་ཅན་དང་མཐུན་པར་གྱུར་བ། སྦྱིན་པ་དང་། ཚིག་སྙན་པ་
དང་། དོན་སྤྱོད་པ་ལ་སོགས་པ་ཤེས་རབ་ཀྱིས་ཡོངས་སུ་ཟིན་པ ས་སྐྱོན་མེད་ཅིང་སྙིང་
རྗེའི་རྒྱུ་མཐུན་པ་རྣམས་ཀྱིས་འཇིག་རྟེན་ཡོངས་སུ་འཛིན་པ་ན། རང་གི་ཆོས་ལ་མངོན་
པར་དགའ་བ་ལས་གྱུར་བའི་གཙང་སྦྲ་དང་། སྤྱོད་པ་དང་ལྡན་པའི་བྲམ་ཟེའི་རིགས་
ཆེན་པོ་ཇེ་མཐོ་ཇེ་མཐོར་གྱུར་བ་ཞིག་ཏུ་སྐྱེ་བ་ཡོངས་སུ་བཟུང་བར་གྱུར་ཏོ། །ཞེས་གྲགས་
སོ། །ཞེས་ཆོས་ཐུན་དང་བོ་ལ་དེ་ཙམ་གྱིས་ཆོག་པ་བྱེད། །
ཆོས་ཐུན་གཉིས་པ་ལ་རྒྱལ་སྲས་ཆེན་པོ་ཞི་བ་ལྷས་མཛད་པའི་བྱང་ཆུབ་སེམས་
དཔའི་སྤྱོད་པ་ལ་འཇུག་པའི་བཤད་པ་འབུལ་བའི་ཕྱག་སྲོལ་ཡོད་པས། དེ་ཡང་འདིར་
ཅུང་ཙམ་ཞུ་ན། རྒྱ་གར་སྐད་དུ། བོ་དྷི་ས་ཏྭ་ཙརྱ་ཨ་བ་ཏ་ར། བོད་སྐད་དུ། བྱང་ཆུབ་སེམས་
དཔའི་སྤྱོད་པ་ལ་འཇུག་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་
འཚལ་ལོ། །བདེ་གཤེགས་ཆོས་ཀྱི་སྐུ་མངའ་སྲས་བཅས་དང་། །ཕྱག་འོས་ཀུན་ལའང་གུས་
པས་ཕྱག་འཚལ་ཏེ། །བདེ་གཤེགས་སྲས་ཀྱི་སྡོམ་ལ་འཇུག་པ་ནི། །ལུང་བཞིན་མདོར་བསྡུས་
738



བཀའ་སློབ་ཟིན་བྲིས་ཕྱོགས་བསྒྲིགས།
ནས་ནི་བརྗོད་པར་བྱ། །སྔོན་ཆད་མ་བྱུང་བ་ཡང་འདིར་བརྗོད་མེད། །སྡེབ་སྦྱོར་མཁས་
པའང་བདག་ལ་ཡོད་མིན་ཏེ། །དེ་ཕྱིར་གཞན་དོན་བསམ་པའང་བདག་ལ་མེད། །རང་གི་
ཡིད་ལ་བསྒོམ་ཕྱིར་ངས་འདི་བརྩམས། །དགེ་བ་བསྒོམ་ཕྱིར་བདག་གི་དད་པའི་ཤུགས། །
འདི་དག་གིས་ཀྱང་རེ་ཞིག་འཕེལ་འགྱུར་ལ། །བདག་དང་སྐལ་བ་མཉམ་པ་གཞན་གྱིས་
ཀྱང་། །ཅི་སྟེ་འདི་དག་མཐོང་ན་དོན་ཡོད་འགྱུར། །དལ་འབྱོར་འདི་ནི་རྙེད་པར་ཤིན་ཏུ་
དཀའ། །སྐྱེས་བུའི་དོན་སྒྲུབ་ཐོབ་པར་གྱུར་བ་ལ། །གལ་ཏེ་འདི་ལ་ཕན་པ་མ་བསྒྲུབས་ན། །
ཕྱིས་འདི་ཡང་དག་འབྱོར་བར་ག་ལ་འགྱུར། །ཇི་ལྟར་མཚན་མོ་མུན་ནག་སྤྲིན་རུམ་ནས། །
གློག་འགྱུ་སྐད་ཅིག་རབ་སྣང་སྟོན་པ་ལྟར། །དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །
འཇིག་རྟེན་བསོད་ནམས་བློ་གྲོས་ཐང་འགའ་འབྱུང་། །དེ་ལྟས་དགེ་བ་ཉམ་ཆུང་ཉིད་ལ་
རྟག །སྡིག་པ་སྟོབས་ཆེན་ཤིན་ཏུ་མི་བཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ། །
དགེ་གཞན་གང་གིས་ཟིལ་གྱིས་གནོན་པར་འགྱུར། །ཞེས་དལ་འབྱོར་གྱི་རྟེན་རིན་པོ་ཆེ་
ཟེར་བ་ནི་ཐོབ་པ་ཤིན་ཏུ་དཀའ་བ་མ་ཟད། མིའི་ལུས་རྟེན་ཙམ་ཡང་ཐོབ་པ་ཤིན་ཏུ་ནས་
ཀྱང་དཀའ་བ་རེད། དཔེར་ན། ཁོ་ཚེའི་ས་ཆ་ན་མི་མང་ངམ་ཟོག་མང་། དུད་འགྲོ་སེམས་
ཅན་ཁྱེད་ཚོའི་གཉིས་སྐོར་སུམ་སྐོར་གྱི་མང་རེད། དེ་བཞིན་ས་འདིའི་བྱ་བྱེའུ་འབའ་འབུ་
སོགས་གྲངས་ཀ་མི་དང་བསྡུར་ན་མི་ནི་ཤིན་ཏུ་ཉུང་ཉུང་རེད། དུད་འགྲོ་ཟེར་བ་ནི་ཤིན་ཏུ་
མང་བོ་དང་མི་ནི་ཤིན་ཏུ་ཉུང་ཉུང་ཡིན་པས་མིའི་ལུས་རྟེན་ཙམ་ཐོབ་རྒྱུ་ཡང་ཤིན་ཏུ་
དཀའ་མོ་རེད། དེ་ལས་དལ་འབྱོར་གྱི་རྟེན་ཏེ། སངས་རྒྱས་བྱོན་དང་དམ་ཆོས་གསུངས་
ཞེས་སངས་རྒྱས་མ་བྱོན་ན་དལ་འབྱོར་གྱི་རྟེན་ཐོབ་པ་མིན་ལ། འཇིག་རྟེན་གྱི་བྱ་བ་ཆོས་
སྒྲུབ་པ་ལ་མ་ཁོམ་ན་ཡང་དལ་འབྱོར་གྱི་རྟེན་ཐོབ་པ་མིན། སངས་རྒྱས་བྱོན་ཀྱང་དེའི་
མཚན་ཙམ་ཡང་མ་ཐོས་ན་ཡང་མིའི་སྐྱེ་བ་བླངས་པ་ཙམ་ལས་དལ་འབྱོར་གྱི་རྟེན་ཐོབ་
པའི་གྲལ་དུ་མི་འཇོག དལ་འབྱོར་གྱི་རྟེན་རིན་པོ་ཆེ་འདི་ཡིད་བཞིན་གྱི་ནོར་བུ་ལས་ཀྱང་
ལྷག་ཞེས་པའི་རྒྱུ་མཚན་ནི་དལ་འབྱོར་གྱི་རྟེན་ཐོབ་ན་ཆོས་བསྒྲུབ་ནས་ཚེ་ཕྱི་མ་ཕན་ཆད་
239



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དུ་འཁོར་བ་ངན་སོང་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་ཕ་རོལ་ཏུ་ཕྱིན་ནས་ཐར་བ་
བླ་ན་མེད་པའི་གོ་འཕང་དམ་པ་ཐོབ་ཐུབ་ལ། གཞན་རྒྱུ་འབྱོར་བ་སོགས་ཅི་འདྲ་ཡོད་ཀྱང་
ཐར་བ་ཐོབ་ཐབས་མེད་པས། དལ་འབྱོར་གྱི་རྟེན་འདི་ཡིད་བཞིན་གྱི་ནོར་བུ་ལས་ཀྱང་
ལྷག་གསུངས་པའི་རྩ་བ་དེ་རེད། བསྐལ་བ་དུ་མར་རབ་དགོངས་མཛད་པ་ཡི། །ཐུབ་དབང་
རྣམས་ཀྱིས་འདི་ཉིད་ཕན་པར་གཟིགས། །འདི་ནི་ཚད་མེད་སྐྱེ་བོའི་ཚོགས་རྣམས་ཀྱིས། །
བདེ་མཆོག་བདེ་བླག་ཉིད་དུ་ཐོབ་པར་བྱེད། ཅེས་དལ་འབྱོར་གྱི་རྟེན་ཐོབ་པ་འདིའི་སྟེང་
ནས་འབད་ན་བདེ་བ་བླ་ན་མེད་པའི་གོ་འཕང་དམ་པ་སངས་རྒྱས་ཀྱི་སར་བགྲོད་ཐུབ་པ་
གསུངས་པ་རེད། དེ་ཙམ་གྱིས་ཆོས་ཐུན་གཉིས་པ་ལ་ཆོག་པར་བྱའོ། །
ཆོས་ཐུན་གསུམ་པ་ལ། ཆོ་འཕྲུལ་སྨོན་ལམ་ཆེན་མོ་འཛུགས་པ་བོ་ནི་ཁམས་གསུམ་
ཆོས་ཀྱི་རྒྱལ་པོ་ཙོང་ཁ་བ་ཡིན་པས། དེའི་བཀའ་དྲིན་དྲན་པའི་ཕྱིར་དུ་རྒྱལ་བ་བློ་བཟང་
གྲགས་པའི་རྣམ་ཐར་རེ་གསུང་རྒྱུའི་ཕྱག་སྲོལ་ཡོད་པ་རེད། རྗེ་ཐམས་ཅད་མཁྱེན་པ་
ལ་རྣམ་ཐར་གང་མང་ཞིག་ཡོད་མོད་དེ། ཀུན་མཁྱེན་རིན་པོ་འཇམ་དབྱངས་བཞད་པའི་
རྡོ་རྗེས་བླ་བྲང་བཀྲ་ཤིས་འཁྱིལ་གྱི་གསུང་ཆོས་ཚུགས་པ་ལ་རྣམ་ཐར་དད་པའི་འཇུག་
ངོགས་གཙོ་བོར་བཟུང་ཡོད། དེའི་སྟབས་དགོན་པ་བཀྲ་ཤིས་འཁྱིལ་གྱི་ཕྱག་བཞེས་བཞིན་
རྣམ་ཐར་དད་པའི་འཇུག་ངོགས་ཀྱི་འགོ་ནས་ཁྱེད་རྣམས་ལ་ཅུང་ཙམ་ཞུ་བ་ལ། རྗེ་
བཙུན་བླ་མ་ཙོང་ཁ་བ་ཆེན་པོའི་ངོ་མཚར་རྨད་དུ་བྱུང་བའི་རྣམ་པར་ཐར་བ་དད་པའི་
འཇུག་ངོགས་ཞེས་བྱ་བ་བཞུགས་སོ། །
༈ ཞེས་ ཐོ་ལོ་ཀ་གཉིས་ཙ མ་གསུང ས་ན ས་ཆོག་པར་བྱས་སོ། །ཞེས་གསུངས་ པ་ལས་གཞན་སྒྲ་ཐག་མི་
གསལ་བས་འབྲི་མ་ཐུབ། ;
ཀ སའབ
24(）



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །སོག་པོ་ཆོས་སྒར་ལ་གནང་བའི་བཀའ་སློབ་
བཞུགས་སོ། །
ཁོང་གི་ཉིན་ཐོ་ལས། ༡༩༩ ༡ ལོའི་སྤྱི་ཟླ་ ༧པའི་ཚེས་ ༡ ལ་ཆོས་སྐུར་ལ་སོང་། ལམ་དུ་གླང་ཆེན་ཏཱ་ཏོས་ ཆོས་
སྐུར་མཐའ་བ ནས་ཆིབས་བསུ་དང་། ང བང་མོ་ སོགས་དང་། ཨ་ལགས་མགོ་ཚ་དང་ཆོས་སྒར་ཚོགས་འདུ་སོགས་
ན ས་རླངས་འཁོར་གསུམ་ནས་བསུ་བ་བྱས། ངང་བོའི་མདོ་ནས་གླང་ཆེན་ཏ་ཏོས་ཀྱི་ཇ་ཐབས། གཙང་ཨ་རིག་གི་
ཇ་ཐབས། སྒོར་ཁྲི་གཅིག་ཕུལ་བ་གཙང་དགོན་པར་འདུ་ཁང་བཞེངས་པའི་ ཁ་སྣོན་དུ་འཇོག་པ་བྱས། དེ་ནས་
ཆོས་སྒར་དུ་སེར་སྦྲེང་བཅ ས་འདུ་ཁང་དུ་གསོལ་ཇ་བཞེས་འབྲས་སྡེ ར ་སྐལ་ སོགས་བཞུགས་ གྲལ་འཚོགས། དེ་
ནས་རང་གི་བླ་བྲང་བཀྲ་ཤིས་ལྷུན་འགྲུབ་ཏུ་ཞག་པབས་ ཚེས་༢ ལ་ངལ་གསོ་བྱས། དང་བོའི་མདོ་ལ་ཤང་སློང་ལ་
སོང་། ཚེས་ ༣ ཉིན་རིགས་གསུམ་སྤྱི་སྒྲུབ་ཀྱི་རྗེས་གནང་། ཆོས་རྒྱལ་དང་ལྷ་མོའི་རྗེས་གནང་། ཨ་ཁུ་ཚོ་ལ་མཇལ་
ཁ། སྟོན་པའི་གསེར་སྐུ་ ཡུམ་ངག་ཚར། ཞལ་ཐང་གཅིག་བཅས་གྲྭ་ཚང་ལ་པུལ། འདུ་ཁང་གི་བཞེངས་བརྟེན་དུ་
རྟ་ཟོག་མང་བོ་བྱིན། ཞེས་གསུངས་ལ། དེའི་སྐབས་ཀྱི་བཀའ་སློབ་ང ངོ ས་ག ཤམ་གསལ།
ཁོང་པཎ་ཆེན་ཐམས་ཅད་མཁྱེན་པ་སྐུ་ཕྲེང་བཅུ་བ་ཆེན་པོས་རྒྱུན་དུ་འཕོ་བ་འདི་
ཉིད་གསུང་གི་ཡོད་པས་ངས་ཀྱང་དེ་ལྟར་བཏོན་པ་ཡིན། འདི་ནི་ཁོང་ཨ་ལགས་རྡོ་རྗེ་
འཆང་རྗེ་འཇིགས་མེད་འཕྲིན་ལས་རྒྱ་མཚོ་ཚང་ལ། པཎ་ཆེན་རི ན་པོ་ཆེ་ཁོང་ནས་
འཕོ་བ་མདོར་བསྡུས་འཁྱེར་བདེ་བ་ཞིག་དགོས་ཞེས་བསྐུལ་བ་ལྟར་འདི་ཉིད་གསུངས་
པ་རེད། ཡོངས་གྲགས་ལ་སྤྱན་འདྲེན་པ་ནི། ཕུལ་བྱུང་མཛད་པས་འགྲོ་ལ་མི་ཟད་དཔལ་
སྟེར་ཞིང་། །XXX རྫུ་འཕྲུལ་སྟོབས་ཀྱིས་བརྩེ་བས་འདིར་གཤེགས་ཤིག །ཅེས་སྤྱན་
འདྲེན་དང་། སྤྱན་དྲངས་ནས་ཡོངས་ཀྱིས་དམིགས་རྣམ་སྐྱོང་རྒྱུ་སོགས་སྐྱེས་བུ་ཆེན་པོ་
ཡིན་ན་ཐུགས་དམིགས་རྒྱ་ཆེན་པོ་གནང་བ་དེས་ཆོག་རྒྱུ་རེད། བླ་མ་སྟོན་པ་བཅོམ་ལྡན་
241



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
འདས་མགོན་པོ་འོད་དཔག་ཏུ་མེད་པའི་ཞབས་ལ་གུས་པས་ཕྱག་འཚལ་ལོ། །མཆོད་དོ་
སྐྱབས་སུ་མཆིའོ། །ཞེས་གསོལ་འདེབས་དང་མཆོད་འབུལ་ལ་སོགས་པ་ཐམས་ཅད་
བཏོན་ནས། དེའི་རྗེས་སུ་ནམ་ཞིག་ཚེ་ཡི་འདུ་བྱེད་ཅེས་པའི་ཐད་དུ་འཕོ་བའི་དམིགས་
རྣམ་སོགས་དེའི་ནང་དུ་འདུ་བ་རེད། འཕོ་བ་མདོར་བསྡུས་འདི་ཉིད་ཨ་ལགས་རྡོ་རྗེ་
འཆང་གིས་པཎ་ཆེན་ཐམས་ཅད་མཁྱེན་པ་ལ་གནང་། པཎ་ཆེན་རིན་པོ་ཆེའི་མདུན་
ནས་ངས་ལན་མང་བོར་ཐོབ་པ་ཡིན། འདིའི་ཚིག་ཐམས་ཅད་རྒྱལ་བ་བློ་བཟང་གྲགས་
པའི་གསུང་རེད། དེའི་སྟབས་ཕན་ཡོན་བསམ་གྱིས་མི་ཁྱབ་པ་ཡོད་རྒྱུ་རེད་བསམ་ནས་འཕོ་
བ་དེ་བཏོན་པ་ཡིན། དེ་རིང་ཁྱེད་རྣམ་པ་ཚོ་ལ་ལུང་ཕྲན་ཚེགས་རེ་བཏོན་ནས་འདུ་ཁང་
གསར་བ་འདི་ལ་ཁ་ཕབ་པ་ཟེར་ན་ཡང་འདྲ། ཁྲི་ཁ་འདི་འཛིན་པ་ལ་ང་དགོན་པ་འདིའི་
དགོན་བདག་གི་ཚུལ་རེད། དགོན་བདག་ཡིན་པའི་རྩ་བ་ནི། རྒྱལ་པོ་བང་གི་དཔོན་ཚང་ཨ་
མས་དགོན་པ་འདི་བཏབ་ནས་ང་ལ་ད གོན་འ གོ་བྱིན་པ་རེད། ཁོང་ནས་དེ་རིང་ནས་
བཟུང་དགོན་པ་འདི་ཁྱེད་ཀྱི་དགོན་པ་ཡིན་ཞེས་བྲིས་པའི་ཡི་གེ་དང་། བརྒྱབ་པའི་ཐེལ་ཙེ་
བྱས་ཡོད། དེ་དུས་དགོན་མགོ་བྱིན་ན་ཡང་སྐབས་དེར་བླ་རྒན་རྣམས་ལ་དགོན་པ་བཏབ་
སོང་ཞེས་པ་ཙམ་ལས་འཚོགས་སའི་འདུ་ཁང་མེད། ལྷ་ཁང་མཆོད་ཁང་སོགས་ཅི་ཡང་
ཡོད་པ་མ་རེད། ངས་ཀྱང་སྐབས་དེར་དྲང་མོ་བཤད་ན་དགོན་པ་འདི་ལ་བདག་པོ་ཆེན་པོ་
མ་བྱས། མི་བྱེད་པའི་རྒྱུ་མཚན་ནི། སྐབས་དེར་བང་ཚང་དང་བླ་བྲང་གཉིས་ཅུང་མི་འགྲིག
བང་ཚང་གིས་ཀྱང་དགོན་འགོ་འཇམ་དབྱངས་བཞད་པ་ལ་མི་འབུལ་བར་ང་ལ་གཏད་
རྒྱུ་ཟེར་བ་དེའི་སྟེང་དུ་ཧ་མི་གོ་རྒྱུ་མེད། སྔོན་ཆད་ནས་བང་བླ་བྲང་གཉིས་ཀ་ཟེར་ན་
ཆོས་འབྲེལ་བསམ་གྱིས་མི་ཁྱབ་པ་ཡོད་པ་རེད། སྟོད་དབུས་གཙང་གི་ཞིང་ཁམས་ནས་
ཀུན་མཁྱེན་འཇམ་དབྱངས་བཞད་པ་གདན་དྲངས་ནས་ས་འདིར་ཕེབས་ཤིང་། བླ་བྲང་
དགོན་པ་མ་བཏབ་སྔོན་དུ་ས་འདི་ནས་སྐུ་མཚམས་ལ་བཞུགས་པ་རེད། དེའི་རྗེས་དགོན་
242



བཀའ་སློབ་ཟིན་བྲིས་ཕྱོགས་བསྒྲིགས།
སའི་ཐོག་མ་སྡོང་བེའི་མདོ་ནས་ཚུགས་པས། དགོན་པ་བཀྲ་ཤིས་འཁྱིལ་བ་ཚང་ལ་མཆོད་
ཡོན་སྦྱིན་བདག་གི་གཙོ་བོ་ཞིག་ཡོད་པ་ནི་རྒྱལ་པོ་བང་ཚང་མདའ་བཅུ་གཅིག་རེད་། དེའི་
སྟབས་དགོན་པ་གཞན་པ་ཞིག་ཡིན་ན་ཡང་ཀུན་མཁྱེན་བླ་མ་ལ་འབུལ་དགོས་པ་ཞིག་རེད་
དེ། རྒྱལ་པོ་བང་ཚང་དང་བླ་བྲང་བར་ན་ཅུང་ཟད་འགལ་བ་ཞིག་ཡོད་པས། ཀུན་མཁྱེན་
བླ་མ་ལ་མ་ཕུལ་བར་ང་ལ་བྱིན་པ་རེད། དེའི་སྟབས་ངས་བདག་པོ་བྱས་ན་ཧ་ཅང་བདེ་མོ་
ཞིག་མིན། གལ་སྲིད་ངས་བདག་པོ་འདྲ་བྱས་ན། བླ་བྲང་ཚང་དང་ཀུན་མཁྱེན་འཇམ་
དབྱངས་བཞད་པ་ལ་ཁ་ཡ་ངོ་ཡ་བཟུང་བ་ལྟ་བུ་ཞིག་རེད། དེའི་སྟབས་དགོན་པ་འདི་ང་ལ་
བྱིན་རུང་ངས་བདག་ཆེན་པོ་མ་བྱས། ཡིན་ན་ཡང་དཔོན་ཚང་དང་ངེད་རྣམས་ལ་ཧ་ཅང་
འབྲེལ་བ་ཟབ་མོ་བརྩེ་འདང་རི་མོ་ཡོད་པས། ཁ་ངོ་གཅོག་མ་ཐུབ་པར་དགོན་མགོ་བླངས་
བ་ཡིན་ཟེར་བ་མ་གཏོགས་དགོན་པ་འདི་ལ་འདུ་ཁང་བ་དང་ཆོས་འཆད་ཉན་འཛུགས་པ་
སོགས་ཅི་ཡང་མ་བྱས། དཔོན་ཚང་ཨ་མ་ཡང་ཅུང་ཁོ་ཆད་ནས་རྗེས་སུ་རྒྱལ་ཚང་ལ་རོགས་
རེ་བྱས་ན་ཞུས་ནས། རྒྱལ་ཚང་ཅུང་རེར་འདིར་བཞུགས་པ་རེད། གང་ལྟར་རྗེས་སུ་དཔོན་
ཚང་ལ་ཡང་འགྱུར་ལྡོག་ཆེན་པོ་བྱུང་། ཀུན་མཁྱེན་མཆོག་སྤྲུལ་རིན་པོ་ཆེ་གསར་དུ་གདན་
སར་བཀོད་ནས་ཕན་ཚུན་བར་འབྲེལ་ཇེ་ཟབ་ཏུ་སོང་། དེས་ན་ཀུན་མཁྱེན་བླ་མས་བདག་
དོ་དམ་ཞིག་གནང་ན། དགོན་པ་བཀྲ་ཤིས་འཁྱིལ་བ་ཚང་གིས་འདིར་ཁྲི་བ་དང་བླ་མ་
མངགས་དགོས་ན། སྟབས་བདེ་བོ་རེད་བསམ་ནས་ངས་དགོན་པ་འདི་ལ་བདག་དོ་དམ་
མ་བྱས་པ་ཡིན། ན་ནིང་དུས་ལོག་སྐབས་ལོག་འདི་འདྲ་ཡོང་བའི་རྗེས་སུ་ཕར་བལྟས་ཚོད་
དུ་དགོན་པ་འདི་ལ་བདག་པོ་མེད་པར། ང་དང་བོ་ཡོང་དུས་གུར་ཞིག་གི་ནང་དུ་འཚོགས་
ཡོད་པ་གནས་ཚུལ་དེ་འདྲ་ཞིག་རེད། དེས་ན་རུ་སྡེ་བ་འདི་ལ་མཚོན་ན། ང་ཆུང་དུས་ལོ་
ཉི་ཤུ་རྩ་གཅིག་གི་སྟེང་དུ་དུས་འཁོར་དབང་ཆེན་ཞུ་བའི་ཡོན་བདག་རེད། ང་ལ་པཎ་
ཆེན་ཐམས་ཅད་མཁྱེན་པ་སྐུ་ཕྲེང་དགུ་བ་ཆེན་པོ ས་ཁྱོད་ཀྱིས་དུས་འཁོར་དབང་ཆེན་
༡13



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐེངས་གསུམ་བཞི། ཡང་ན་ལྔ་དྲུག་བདུན་སོགས་ལ་ཐོན། ཁོང་གི་བརྒྱུད་པ་འདི་སྤེལ་
གསུང་ནས་རྗེ་བཙུན་འཇམ་པའི་དབྱངས་ཀྱི་རྟེན་བྱིན་རླབས་ཅན་དང་ཁོང་གིས་དབང་
གནང་སྐབས་ཀྱི་རྡོ་རྗེ་དང་དབང་དང་བོ་གནང་དུས་མནབས་པའི་ན་བཟའ་སོགས་ང་
ལ་གནང་ནས་དབང་གི་བརྒྱུད་པ་བཅོལ་བཏམས་གནང་བ་རེད། ད་ནི་ངས་དུས་འཁོར་
དབང་ཆེན་ཐེངས་བཅུ་ལ་བསྐུར་ཞིང་། དེའི་འཁོར་དུ་འདུས་པའི་སེམས་ཅན་གྲངས་
མེད་པ་ཞིག་བྱུང་ཡོད། དཔེར་ན། ཐེངས་རྗེས་མ་བླ་བྲང་བཀྲ་ཤིས་འཁྱིལ་ནས་བསྐུར་
དུས་སློབ་མ་ཁྲི་ཚོ་བཞི་བཅུ་ལྷག་འདུས་ཡོད། དེ་ཚོ་ཐམས་ཅད་བསྡོམས་ན་སེམས་ཅན་
གྲངས་མི་ཟིན་པ་ཞིག་ལ་དུས་འཁོར་ད བང་ཆེན་སྤེལ་བ་ཡིན། དེ་ཐམས་ཅད་ཀྱི་དང་བོ་
སྔོན་ཆད་ཡིན་ན་ཁག་གསུམ་ཚོ་བ། དེང་སང་ཐོ་ཡུས་མ་འདི་ངའི་བསྟན་པའི་སྦྱིན་བདག་
བྱས་ནས་དུས་འཁོར་དབང་ཆེན་ཐོག་མར་སྤེལ་བ་ཡིན། དེའི་སྟབས་འུ་ཚོ་གཅིག་གིས་
གཅིག་ལ་དད་པ་དམ་ཚིག་ཆོས་འབྲེལ་ལས་འབྲེལ། དམ་ཚིག་ལ་བསེར་བུ་མ་སོང་བར་ད་
བར་དུ་བསྡད་པ་ཡིན། སྔོན་ཆད་དབང་གི་དུས་ཡང་ཁོང་ཚོས་ང་ལ་དད་པ་དག་སྣང་གིས་
འབའ་འབུལ་བ་བྱིན་པ་ལས། དཔོན་ཚང་གིས་བྲིས་པའི་ཡི་གེ་བརྒྱབས་པའི་ཐེལ་ཙེ་བྱས་
ནས་ང་ལ་དགོན་མགོ་བྱིན་པའི་ད གོས་པ་རེད་བསམ་ནས། ངས་འདུ་ཁང་འདི་ལ་ཁ་
འདེབས་ཞལ་འདེབས་ལ་ཕར་ཆེར་སྒོར་ཁྲི་ཚོ་ཉི་ཤུ་རྩ་ཞིག་སོང་ཡོད། དེས་ན་འདུ་ཁང་ཨ་
ལགས་མགོ་ཚ་ཚང་སོགས་ཀྱི་བཀའ་དྲིན་དང་གཙོ་བོ་རུ་སྡེ་བ་བཟང་བོ་འདིའི་བཀའ་དྲིན་
གྱིས་དེ་རིང་འདུ་ཁང་། ལྷ་ཁང་གསེར་ཁང་སོགས་བཟང་བོ་ཞིག་འགྲུབ་འདུག དེར་བལྟས་
ན་ཡིད་དགའ་བ་ཞིག་རེད། གཞན་འདིར་གྲྭ་བ་རྣམ་པ་ཚོ་ཡིན་ན་སྔོན་ཆད་མང་བོ་མེད་ཀྱང་
འཇིག་རྟེན་གྲོང་བ་ཚོའི་ཁ་དཔེ་ལྟར་གྲྭ་གྲྭས་ཡར་འཐེན། རོག་རོག་གིས་ཐུར་འཐེན་ནས་
ནང་མི་འཆམས་པར། ངའི་རྩར་རྒྱུན་དུ་གཏུགས་བཤེར་བྱེད་པར་ཡོང་བ་ཞིག་ཡིན། དེང་
སང་ཆུང་ཆུང་ཚོས་ཁ་མིག་ཡར་ལྟ་བྱས་ནས་དགེ་འདུན་ཐུགས་མཐུན་ཁྲིམས་གཙང་བྱུང་
244



བཀའ་སློབ་ཟིན་བྲིས་ཕྱོགས་བསྒྲིགས།
བ་འདི་ཧ་ཅང་བཀའ་དྲིན་ཆེ། ང་དགའ་བ་ཡིན། ད་ཐེངས་ཡིན་ན་ཡང་གར་འཆམ་སོགས་
ཐམས་ཅད་ལ་བལྟ་འདོད་ཡོད་ཀྱང་གནམ་ག ཤིས་ལ་སོགས་ཀྱིས་བལྟ་རྒྱུའི་གོ་སྐབས་མ་
སོང་བ་རེད། ཡིན་ན་ཡང་འདྲ་དཔར་ལ་བལྟས་ན་ཐིག་སྒྲིག་ཚུལ་ལ་སོགས་དགེ་རྒན་རྣམ་
པ་བཀའ་དྲིན་ཅན་ཚོའི་སྐུ་དྲིན་དང༌། ཁྱེད་རྣམ་པ་ཚོ་དགོན་པ་གཙོ་བོ་བྱས་པས་དུས་
འཁོར་གྱི་ཆོ་ག་ཕྱག་ལེན་དང་བཅས་པ་ཡག་པོ་ཞིག་གྲུབ་ཡོད་པ་ལ་ངེས་པར་དུ་བཀའ་དྲིན་
ཆེ་ཞུ། ཁྱེད་གྲྭ་བ་ཆུང་ཆུང་ཚོ་ལ་བཀའ་དྲིན་ཆེ་ཞུས་པ་ཡིན། དེ་བཞིན་དགེ་འདུན་ཐུགས་
མཐུན་ཁྲིམས་གཙང་ཞེས་གསུངས་པས། དགེ་འདུན་པ་ཐུགས་མཐུན་རྒྱུ་འདི་ཧ་ཅང་གལ་
ཆེན་པོ་རེད། དགེ་འདུན་པ་ཐུགས་མ་མཐུན་པར་ནང་ཕན་ཚུན་དུ་འཁོན་འཛིང་མོ་བྱས་
ན། ས་ཆ་དང་ཡུལ་ཕྱོགས་དེའི་སེམས་ཅན་འབའ་འབུ་བྱ་བྱེའུ་ལ་སོགས་ཀྱིས་ཀྱང་ཉེས་པ་
ཆེན་པོ་བསོག་པ་རེད། དེའི་སྟབས་དགེ་འདུན་ཐུགས་མཐུན་རྒྱུ་ནི་ཨང་དང་བོ་ཡིན། དེ་
ནས་ཁྲིམས་གཙང་དགོས། དེས་ན་ད་ཐེངས་ང་རང་གི་ངོས་ཐད་ནས་དགོན་པ་གྲྭ་ཚང་ལ་
བལྟ་བར་ཡོང་དགོས་བསམ་ནས། ད་ཐེངས་འདིར་ཡོང་རྒྱུ་བོ་ཡང་སེམས་ཐག་རྦད་ཆོད་
ཀྱིས་ཡིན་ན་མིན་ན་འགྲོ་ད གོས་ཞེས་གཞན་ལ་ཡང་མ་ཞུས་པར་ཡོང་བ་ཡིན། དེ་རིང་
རང་ཅག་ཚོ་ཐམས་ཅད་ཁ་ངོ་ཞིག་འཕྲད། ཁྱེད་དཔོན་གཡོག་ཚོས་འདུ་ཁང་བཞེངས་
ཚར་ཡོད་པས་ང་དགའ་ནས་གྲྭ་ཚང་ལ་བཀྲ་ཤིས་བདེ་ལེགས་ཞུ་བྱེད་དུ་ལུང་ཕྲན་ཚེགས་
ཞིག་ཕུལ། དེ་ནས་རྗེ་བཙུན་མའི་སྐུ་གཅིག་ཁྱེད་ཚོ་ལ་བྱ་བ་ཐམས་ཅད་ལམ་འགྲོ་ཡོང་
བའི་རྟེན་འབྲེལ་དང་། རྒྱལ་བའི་གསུང་རབ་བཀའ་འགྱུར་ཚར་གཅིག་ཕུལ་བ་ཡིན། གྲྭ་
ཚང་འདི་ལ་ད་དུང་ཆོས་ར་ཞིག་དགོས། དགོན་པ་གྲྭ་ཚང་གང་ཡིན་ན་ཆོས་འཆད་ཁྲིད་
བྱེད་ས་ཞིག་དགོས་པ་རེད་། སངས་རྒྱས་བཅོམ་ལྡན་འདས་ཀྱི་སྐུ་རིང་ནས་བཟུང་། ཆོས་
གསུང་སའི་ཀུན་དགའ་ར་བ་ཞིག་སངས་རྒྱས་ཀྱི་བསྟན་པ་གང་དུ་ཚུགས་ཡོད་ན་དེར་ཡོད་
པ་རེད། །
245



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༈ བར་འདི་ནས་སྒྲ་ཐག་མི་ག སལ་བས་ཚིག་འགའ་ཆད༽ ཇག་རྐུས་ཁྲམ་གསུམ་མ་བྱེད། མི་
གསོད་རེས་རྟ་འདེད་རེས་མ་བྱེད། དེ་ལྟར་བྱས་ན་ཚེ་འདི་ནས་བྱ་བ་ཚང་མ་རང་རང་
ཚོའི་བསམ་ཐོག་ཏུ་མི་འགྲོ་བ་མ་ཟད། ནམ་ཞིག་རང་ཡུལ་དང་ཕ་མ་བུ་བུའུ་ཕྲུག་ཐམས་
ཅད་ཤུལ་དུ་བཞག་ནས་ཚེ་ཕྱི་མར་འགྲོ་དུས། ཕྱི་མ་བར་དོའི་ཁམས་སུ་འཇིགས་སྐྲག་གི་
སྣང་བ་ཤར། ལས་ཀྱི་གཤིན་རྗེ་ཆེན་པོས་རྗེས་དེད་ནས་གར་འགྲོ་འདིར་འགྲོ་མེད་པར་
སྡུག་བསྔལ་བསམ་གྱིས་མི་ཁྱབ་པ་མྱོང་རྒྱུ་རེད། དེ་དུས་རང་གི་གཅེས་པའི་བུ་དང་བུ་མོ།
དྲིན་ཅན་གྱི་ཕ་མ་ལ་སོགས་ཀྱི་མིག་མཆི་མ་འཛར་རེ་དགེ་བ་ཕྲན་ཚེགས་ཤིག་བྱས་རུང་།
གུང་རི་རྒྱལ་མཚན་བཟང་བོས། མ་ཤི་གོང་ནས་དམ་ཆོས་རེམ་ལ་བྱོས། །མིང་བྱང་མགོ་ལ་
དབང་བསྐུར་བྱེད་ཚེ་འཕྱིས། །མཐོ་རིས་འདྲེན་པ་དེ་དག་དཀའ་ལས་ཡོད། །ཅེས་གསུངས་
པས། ༼ བར་འདི་ནས་སྒྲ་ཐག་ཆད་སོང་བས་འབྲི་ཐབས་བྲལ ༽ ཐམས་ཅད་པོ་ཁ་འཆམས་གྲོས་འགྲིག་
གི་སྒོ་ནས་སྡོད་དང་བཟང་བ་རེད། ཅེས་གསུངས་སོ། །
246



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །སོག་པོའི་ཡུལ་དུ་གནང་བའི་བཀའ་སློབ་
བཞུགས་སོ། །
ང་ས་ཆ་འདིར་ཡང་དང་ཡང་དུ་ཐོན་ནས་འུ་ཚོ་ཁ་ངོ་ཐུག་ཞིང་། ཁྱེད་ཚོ་ལ་ལོ་ལོན་
ཡང་ཅུང་མང་བོ་འདུག ཁྱེད་ཚོ་ངའི་སྔོན་ཆད་ཀྱི་སྦྱིན་བདག་རྙིང་བ་རེད། དེས་ན་འུ་ཚོ་
ཁ་ངོ་ཐུག་པ་ལ་ང་ཡང་སེམས་གཏིང་ནས་དགའ་བ་ཡིན། ཆུང་ཆུང་ཚོ་ཡིན་ན་ཁ་མིག་ཡར་
ལྟ་དང་རང་རང་གི་ལོ་ལོན་ཚོའི་ཁ་ལོངས་ཚིག་བརྩིས། འཆི་ཁའི་འགྲམ་སྐྱོར་བྱས། རང་
ཅག་ཚོ་བླ་མ་དང་སློབ་མ་རྒྱུན་དུ་འདི་ལྟར་ཁ་ངོ་འཕྲད་རྒྱུ་བྱུང་བ་ནི་དེང་སང་སྲིད་ཇུས་
བཟང་བའི་བཀའ་དྲིན་རེད། དེ་མ་གཏོགས་རིག་གནས་གསར་བརྗེ་ཆེན་པོའི་སྐབས་ལྟ་བུ་
ལ་འདི་འདྲའི་སྐལ་བ་གང་ན་ཡོད། འགོ་འདྲེན་ཚོ་ཡིན་ན་དམངས་ཚོགས་ཀྱི་བསམ་པ་
ལྟར་དུ་དམངས་ཚོགས་ལ་ཤ་ཚ་གྲོས་འདེབས་བྱོས། ཁྱེད་དམངས་ཚོགས་ཡིན་ན་འགོ་
འདྲེན་ཚོ་ལ་རྒྱབ་སྐྱོར་དང་ཁ་ལེན་ཚིག་བརྩི་བྱོས་ལ་ཐམས་ཅད་མཐུན་སྒྲིལ་ཡག་པ་ཞིག་
ཡོང་བ་བྱོས་དང་ཁྱེད་ཚོ་ལ་བདེ་སྐྱིད་ཕུན་སུམ་ཚོགས་པ་ཞིག་ཡོང་རྒྱུ་རེད། ང་སྔོན་ཆད་
འདིར་ཡོང་བ་ནས་ད་ལོ་བར་དུ་ལོ་དྲུག་བདུན་ཞིག་ལོན་སོང་། ཉེ་བའི་ལོ་དེའི་རིང་ལ་ཕར་
བལྟས་ཚོད་ཀྱིས་འཚོ་བ་སོགས་ཕྱོགས་གང་ཐད་དུ་ཇེ་བཟང་ཇེ་ཡག་དུ་སོང་འདུག ད་དུང་
ཡང་ད་ལྟ་ལ་བལྟས་ན་མ་འོངས་པར་ཇེ་བཟང་དུ་འགྲོ་རྒྱུ་རེད། གཙོ་བོ་བླ་མ་དཀོན་མཆོག་
ལ་གསོལ་བ་ཐོབ། བླ་མ་དཀོན་མཆོག་གི་ཐུགས་རྗེ་མིན་ན་འདི་ལྟ་བུའི་བདེ་སྐྱིད་ལྡན་པ་
ཞིག་ཡོང་རྒྱུ་དཀའ་མོ་རེད། དེས་ན་དཀོན་མཆོག་གིས་ནམ་ཡང་བསླུ་བ་མ་རེད། ཁྱེད་ཚོ་
སུ་ཡིན་ན་འཕགས་པ་སྤྱན་རས་གཟིགས་ལ་གསོལ་བ་ཐོབ། མ་ཎི་ཡི་གེ་དྲུག་མ་ཐོན། འུ་ཚོ་
247



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བོད་སོག་སུ་ཡིན་ན་འཕགས་པ་སྤྱན་རིས་གཟིགས་ཀྱི་རྗེས་འཇུག་དང་སློབ་མ་རེད། ཁྱེད་
ཚོས་སེམས་ལ་དེ་བཟུང་ནས་མ་ཎི་སྨྱུང་གནས་ལ་ཕྱི་རེ མ། སྡིག་སྤོང་དགེ་བསྒྲུབ་བྱོས།
བསམ་པ་བཟང་ན་ས་དང་ལམ་ཡང་བཟང་གསུངས་པས། རང་རང་ཚོས་བསམ་པ་ཡག་ན་
ཁ་ནས་འདོན་མ་ཐུབ་རུང་རང་རང་ལ་དགེ་བའི་རྩ་བ་ཞིག་ཐོབ་རྒྱུ་ཡོད་པ་རེད། དཀར་པོ་
དགེ་བའི་ཕྱོགས་སུ་ཁ་འཁོར། ནག་པོ་སྡིག་པའི་ཕྱོགས་སུ་རྒྱབ་གཏོད། འུ་ཚོ་ཕན་ཚུན་
བར་དད་པ་དག་སྣང་། བླ་མའི་ཞལ་མ་ལྷུང་སློབ་མའི་སེམས་མ་འགྱུར་བར་ཡོད་པ། སྔོན་
གྱི་ལོ་རྒྱུས་ཐམས་ཅད་འུ་ཚོའི་སེམས་ན་ཡོད་བཞིན་པ་རེད། དེས་ན་ཁྱེད་ཚོ་སུ་ཡིན་རུང་
དེང་ཕྱིན་ཆད་བྱ་བ་ལམ་དུ་སོང་། ཁ་ལས་རླུང་རྟ་དང་ཁ་རྗེ་དབང་ཐང་རྒྱུ་འབྱོར་བ་
སོགས་ཐམས་ཅད་གོང་ནས་གོང་དུ་འཕེལ་བར་ངས་དེ་རིང་སྨོན་ལམ་རྣམ་པར་དག་པས་
མཚམས་སྦྱོར་བྱེད། དེ་ཁྱེད་ཚོའི་སེམས་ལ་ཟུངས། ཞེས་གསུངས་སོ། །
248



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །སོག་པོའི་ཁ་གསུམ་ཚོ་བ་ལ་གནང་བའི་
བཀའ་སློབ་བཞུགས་སོ། །
སྔོན་ཆད་ཁྱེད་ཚོ་ཆེ་ཆུང་བ་ཐམས་ཅད་རྒྱུ་འབྱོར་ཐད་ནས་མེད་པོ་མང་བོ་ཡོད་ས་
ཞིག་ཡིན། བཅོས་བསྒྱུར་སྔོན་ང་ཁྱེད་ཚོའི་ཁྱིམ་ཚང་ཁ་ཤས་སུ་སོང་བ་ན། སླ་ང་ཐབ་ཆ་
ཆ་ཚང་བ་ཞིག་ཀྱང་མེད་པ་ངའི་སེམས་ན་ཡོད། དེང་སང་ཁྱེད་ཚོ་ཧ་ནི་བོའི་ཁ་ཟས་གོན་
པ་ལ་བལྟས་ན། སྔོན་ཆད་དང་བསྡུར་ན་ཇེ་བཟང་དུ་སོང་འདུག ཨ་ལགས་ཤིང་བཟའ་
ཚང་ངེད་གཉིས་ནང་ཉམས་གཞན་དང་མི་འདྲ་ས་ཡིན་པས། ངས་ཨ་ལགས་ཚང་ལ་ཡང་
ཞུ། ང་རྒྱུན་དུ་འདིར་ཡང་དང་ཡང་དུ་ཡོང་རྒྱུ་དཀའ་མོ་རེད། ཁོང་ཚང་གིས་ངེད་དཔོན་
གཡོག་གཉིས་ཀྱི་ཚབ་བྱས་ནས་ཁྱེད་ཚོ་ཐུགས་ལ་འཛིན་རྒྱུ་རེད།
༼ བར་འདི་ནས་སྒྲ་ཚིག་འགའ་ཆད ༽ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད།
ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་སྨོན་ལམ་འདེབས། དེར་མ་ཟད་
སྔོན་ཆད་ཀྱི་ཤི་བོ་ད་ལྟ་སྐྱེ་གནས་ངན་པ་བླངས་ཡོད་པ་དག་མྱུར་དུ་དེ་ལས་ཐར་ནས། དལ་
བརྒྱད་འབྱོར་བཅུ་ཚང་བའི་རྟེན་ཁྱད་པར་ཅན་ཐོབ་ཏེ།
༈ འ དི ར་སྒྲ་ ཐག་མི་གསལ་བ ས་ཚིག་འགའ་ཆད༽ ཇག་རྐུས་ཁྲམ་གསུམ་མ་བྱེད། དེ་རིང་
ནངས་ཁ་འུ་ཚོ་ལ་བདེ་སྐྱིད་ཞིག་ལྡན་ཡོད། སྔོན་ཆད་ལྟ་བུ་ཡིན་ན་རང་ཅག་ཚོ་ལ་མི་ངོ་
ལྷ་ངོ་འཕྲོད། ལྷ་ངོར་ཉི་མ་ཤར་རྒྱུའི་སྐལ་བ་ཡོད་པ་མ་རེད། ཆུང་ཆུང་ཚོ་ཡིན་ན་ཕ་མ་ལ་
ཁ་ལོག་ཚིག་ལོག་མ་རྒྱག ཕ་མ་ལོ་ལོན་ལ་གཅེས་སྐྱོང་བྱས་ན་རང་ར ང་ཚོ་ལ་ཡང་ཚེ་རིང་
ཞིང་བསམ་པའི་དོན་འགྲུབ། འཕྲོ་ཕྱིན་ཆད་རང་རང་ཚོ་ཡང་ལོ་ལོན་ན་རང་རང་གི་བུ་བུའུ་
249



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཕྲུག་གིས་རང་རང་གཉོར་སྐྱོང་བྱེད་དགོས་པས། རང་རང་གི་ལྟ་བ་འདི་གཞན་གྱིས་ཀྱང་
ལེན་རྒྱུ་རེད། དེས་ན་ཁྱོད་ཚོའི་ལོ་ལོན་ཚོ་ཁྱེད་རང་རང་གི་ཕ་མ་རེད། ལོ་ལོན་ཚོ་ཡིན་ན་སྐྱེ་
བའི་མཐའ་མ་འཆི་བ། འདུས་པའི་མཐའ་མ་འབྲལ་བ་ཟེར་བས། ནམ་ཞིག་ཁ་ཁ་སོ་སོ་བྱས་
ནས་ཚེ་ཕྱི་མའི་ངོགས་སུ་འགྲོ་རན་པ་རེད། སོང་བའི་རྗེས་སུ་ངའི་ཕ་རྒན་དྲིན་ཅན་མ་རྒན་
དྲིན་ཅན་ལ་ཟས་ཞིམ་པོ་ཁམ་གང་སྟེར་རྒྱུ་མ་སོང་། གོས་འཇམ་པོ་ཁ་གང་སྐོན་རྒྱུ་མ་སོང་
ཞེས་མིག་ནས་མཆི་མ་ཡོང་རུང་ཚར་སོང་། ཆུང་ཆུང་ཚོ་ཡིན་ན་ཡང་སྣང་བ་འོ་རྨོག་མ་རྩོད།
ང་བུ་རབ་དཔའ་བོ་བྱེད་རྒྱུ་ཞེས་རང་གི་གྲོད་སྟོང་ནང་དུ་དབུགས་སྟོང་བརྒྱབས་ནས་ཐ་
མ་རང་གིས་རང་མདའ་མགོ་མདུང་མགོར་འཛེར་དུས་ཚར་སོང་བ་རེད། གཞན་ལ་བསད་
ན་རྒྱལ་ཁབ་ཀྱི་ཁྲིམས་དང་འགལ། བཙོན་ཁང་དུ་སོང་ནས་ཡུལ་ཕ་མ་ལ་སྡུག་བསྔལ་
བཞག་ནས་དགོས་པ་ཅི་ཡང་མེད། དེ་བས་ཁ་འཆམས་གྲོས་འགྲིག་བྱོས། ཇག་རྐུས་ཁྲམ་
གསུམ་མ་བྱེད། མཐའ་མ་རྔ་མ་སུ་ཡིན་ན་ཕྱི་མའི་ཡུལ་དུ་འགྲོ་དགོས་པ་ཡིན་པས། བོད་
སོག་གཉིས་སུ་ཡིན་ན་ཆོས་ཀྱི་བདག་པོ་རེད། ཁྱེད་ཚོ་སུ་ཡིན་ན་ཁ་མིག་ཡར་ལྟ་དང་དཀོན་
མཆོག་ལ་གསོལ་བ་ཐོབས། མ་ཎི་ཡི་གེ་དྲུག་མ་ཐོན་དང་འཕགས་པ་སྤྱན་རས་གཟིགས་ཀྱིས་
རྗེས་སུ་མི་འཛིན་པ་ཟེར་བ་ཡོད་པ་མ་རེད། དེ་ལྟར་བྱས་ནས་སྡོད་དང་ས་ཆ་འདི་ཚོ་ལ་
བཀྲ་ཤིས་ལོ་ལེགས། ཁྱེད་ཚོའི་བསམ་དོན་ཐམས་ཅད་འགྲུབ་པ་ཞིག་འབྱུང་རྒྱུ་རེད། བྱ་བ་
ཙག་ཙིག བསང་རླུང་རྟ་ལབ་རྩེ་སོགས་ཅི་ཡོད་ན་ང་ལ་ཤོད་དང་ངས་ཨ་ལགས་ཤིང་
བཟའ་ཚང་ལ་བཅོལ་བཏམས་བྱེད། ཁོང་གིས་ཁྱེད་ཚོ་ཀུན་ཐུགས་ལ་འཛིན་རྒྱུ་རེད། དེས་
ན་ཁྱེད་ཚོའི་སེམས་ལ་དེ་ཟུངས། འུ་ཚོ་ད་ཐེངས་ལྷན་དུ་འཛོམས་པ་ལ་ང་ཡང་དགའ་
ཞིང་སྤྲོ་བས། འཇིག་རྟེན་གཏམ་གྱི་དཔེ་ལ། ཕོ་དུངས་པ་ཅན་འདི་བཤད་ན་དྭངས་ལ།
མོ་དུངས་པ་ཅན་འདི་ངུས་ན་དྭངས་ཟེར་བ་བཞིན་འུ་ཚོ་ཕན་ཚུན་བར་དད་པ་དུངས་པ་
ཆེ་སྟབས་ངས་ཁ་བརྡ་ཚིག་གསུམ་བྱས་པ་ཡིན།
25)



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ནུབ་བྱང་མི་རིགས་སློབ་གྲྭ་ཆེན་མོའི་བོད་རིགས་
སློབ་མ་རྣམས་ལ་གནང་བའི་བཀའ་སློབ་
བཞུགས་སོ། ། །
སྤྱི་ལོ་ ༡༩ ར ར ལོའི་སྤྱི་ཟླ་ ༡༡ པའི་ཚེས་༡༦ཉིན་གྱི་ཕྱི་དྲོ་དུས་ཚོད་༢ དང་ ༣༠ཐོག་ནུབ་བྱང་མི་རིགས་
སློབ་གྲྭ་ཆེན་མོར་ཕེབས་ཤིང་། ཚོགས་ཁང་ཆེན་མོའི་གཉིས་ཐོག་ནས་བོད་ཡིག་སྡེ་ཁག་གི་དགེ་སློབ་ཡོངས་ལ་
བཀའ་སློབ་གནང་བ་ཉིང་བསྡུས་ཟིན་བྲིས་སུ་སྤེལ་བ་འདི་ལྟར།
སློབ་གྲོགས་རྣམ་པ་ལགས། དེང་ཕྱིན་ཆད་བོད་ཁ་བ་ཅན་གྱི་བྱ་བ་ཐམས་ཅད་ཀྱི་རེ་
བ་ཁྱོད་ཚོའི་སྟེང་དུ་ཡོད་པ་རེད། ང་ཚོ་བོད་མི་རིགས་ལ་མཚོན་ན་རྗེས་ལུས་ཀྱི་གྲས་སུ་
འཇོག་པའི་རྒྱུ་མཚན་ནི་བོད་ཀྱི་རིག་གནས་དར་མ་ཐུབ་པས་རེད་མ་གཏོགས། བོད་མི་
རིགས་འདི་རངཉིད་ཀྱི་འཚོ་བ་སྤྱོད་སྟངས། ཆབ་སྲིད་དཔལ་འབྱོར་གང་ཐད་ནས་ཡིན་
ནའང་འཛམ་གླིང་དུ་མིང་གྲགས་ཅན་ཞིག་རེད། ད་ལྟ་འཛམ་གླིང་དུ་རྒྱལ་ཁབ་སུམ་ཅུ་
ལྷག་ཏུ་བོད་རིག་པར་ཞིབ་འཇུག་གི་ལས་ཁུངས་བཙུགས་ཡོད་པ་དང་། རང་རེའི་རྒྱལ་
ཁབ་ལ་མཚོན་ན། མི་རིགས་ཆ་ལུགས་སོགས་གང་ཅིའི་ཐད་ནས་ཕྱིའི་རྒྱལ་ཁབ་ཏུ་ཞིབ་
འཇུག་བྱས་ཚེ། བོད་རིགས་ནི་ཐུན་མོང་མ་ཡིན་པ་སྐད་གྲགས་ཅན་ཡིན་པ་ཤེས་ཚོར་བྱུང་
བཞིན་ཡོད། བོད་ཀྱི་ལོ་རྒྱུས་དེ་འཛམ་གླིང་གི་དབང་དུ་བཏང་ན་ཡང་ཧ་ཅང་གཏིང་ཟབ་
པ་ཞིག་རེད། དེར་བརྟེན་ཁོ་ཚོས་ཞིབ་འཇུག་བྱེད་པའི་གཞི་རྩའང་འདི་ན་ཡོད། སྔོན་
མཁས་པ་མང་བོས་བརྩམས་པའི་རིག་གནས་རྒྱུ་ཆ་ལ་བལྟས་ཚེ། བོད་ཡུལ་ནི་རིག་གནས་
ཀ51



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
དར་སྔ་དྲགས་པ་ཞིག་ཏུ་ངོས་འཛིན་བཞིན་ཡོད། ཏུན་ཧོང་ལ་ཞིབ་འཇུག་བྱེད་ཚེ་ངེས་
པར་དུ་བོད་ཡིག་ལ་ཞིབ་འཇུག་བྱེད་དགོས་པ་འདི་ལས་ཀྱང་བོད་ཡིག་བཟོས་པའི་དུས་
ཚིགས་ནི་ཆེས་སྔ་དྲགས་པ་ཞིག་ཡིན་པ་མཐོང་ཐུབ་ལ། འཛམ་གླིང་ཐོག་བོད་ཡིག་ནི་ཁྱད་
པར་དུ་འཕགས་པ་ཞིག་ཡིན་པ་ངོས་ཟིན་དང་དེ་ལ་གདེང་འཇོག་བྱེད་པ་ཇེ་ཆེར་འགྲོ་
བཞིན་ཡོད། བོད་ཡིག་ནི་ཐོན་མིས་གསར་དུ་བཟོས་པ་ཞིག་མིན་ཏེ། ལྕང་ལུང་པཎྜི་ཏའི་སྣ་
ཚོགས་ཡིག་གཟུགས་སོགས་སུ་ཡི་གེ་སྣ་ཁ་དྲུག་བདུན་ཞིག་ཡོད་པར་གསུངས་ལ། སུམ་
རྟགས་ཀྱི་རྩ་བ་རྩོམ་པ་བོ་ཐོན་མི་ཡིན་པར་ངེས། དེར་བལྟས་ན་ཡང་སྔོན་ཆད་ཡི་གེ་ཡོད་
སྲིད་ལ། ཡིན་ཡང་ཐོན་མིས་ཉིང་ཁུ་རྣམས་ཕྱོགས་གཅིག་ཏུ་བསྡུས་ཏེ་བཟོ་བཅོས་བྱས་
ཡོད་པ་ལུང་རིགས་མང་བོས་འགྲུབ་པ་དང་ཁྱད་དུ་འཕགས་པ་ཞིག་ཀྱང་རེད། བོད་ཡིག་
གི་གདངས་འབྱུང་ཁུངས་ཀྱི་དབང་དུ་བཏང་ན་ཨ་ནི་མཆོག་ཏུ་གྱུར་བ་ཞིག་རེད། དེའི་
ཕྱིར་ཨ་ནི་ཡིག་འབྲུ་ཀུན་གྱི་མཆོག་ཅེས་གསུངས་པ་རེད། དབྱིན་ཡིག་དང་བོད་ཡིག་གཉིས་
བསྡུར་ན་ད་དུང་བོད་ཡིག་ལ་ཚན་རིག་དང་མཐུན་པའི་ཆ་མང་བོ་ཡོད་པ་རེད། ༼ སྐབས་
འདིར་དེ་གཉིས་མི་འདྲ་སའི་ཆ་དཔེར་བརྗོད་དང་བཅས་ཡང་ཡང་གསུངས་ནས་གསལ་བ ཤང་བྱས་ཀྱང་འདིར་
འགོད་མ་ཐུབ ཡི་གེ་ཁོ་ནས་ཀྱང་བོད་ཀྱི་ཤེས་རིག་གི་ཚད་ཇི་འདྲ་ཡིན་པ་མཚོན་ཐུབ་ལ། ད་
དུང་བླ་བྲང་བཀྲ་ཤིས་འཁྱིལ་དགོན་པ་གཅིག་པུ་ལ་མཚོན་ན་གདན་ས་རང་གི་སྔོན་བྱོན་
མཁས་དབང་ཚོས་བརྩམས་པའི་གསུང་འབུམ་པོ་ཏི་ཁྲི་ཚོ་དྲུག་ཡོད། དེ་བཞིན་གནའ་དུས་
ཀྱི་ཡི་གེ་བསྒྱུར་བའི་ཐད་ནས་བཤད་ན་ཡང་མི་རིགས་གཞན་ལས་ཆེས་ཁྱད་པར་འཕགས་པ་
ཞིག་རེད། མཁས་དབང་དགེ་འདུན་ཆོས་འཕེལ་ནས་ཀྱང་སྔོན་ཆད་ཀྱི་ལོ་ཙཱ་ནི་ཆེས་ཡ་
མཚན་ཞེས་བསྔགས་བརྗོད་དང་གདེང་འཇོག་ཚད་མཐོན་པོ་གནང་ཡོད་པ་དང་། མི་
རིགས་གཞན་ལ་ཅི་ཡོད་པ་དེ་བོད་རང་ལ་ཡོད་པ་ཞིག་རེད། འོན་ཀྱང་དེང་རྗེས་ལུས་སུ་
སོང་བའི་རྩ་བ་ནི་བརྟག་ཞིབ་བྱས་ཚེ་ཡི་གེ་ཁྱབ་གདལ་དུ་མ་སོང་བའི་སྐྱོན་གྱིས་རེད། ལ་
252



བཀའ་སློབ་ཟིན་བྲིས་ཕྱོགས་བསྒྲིགས།
ལ་ཚོས་ཆོས་ལུགས་པས་དབང་བསྒྱུར་བྱས་པས་བོད་ཡིག་ཁྱབ་བདལ་དུ་མ་སོང་བ་རེད་
ཟེར་མི་ཡོད་མོད། ངས་བལྟས་ན་དེ་རྐྱང་བ་མ་རེད། ཆབ་སྲིད་ཐོག་ནས་བཤད་ན་ང་ལྟ་རྗེས་
ལུས་རེད་ཟེར་བ་བདེན་པ་ལྟ་བུར་སྣང་མོད། འོན་ཀྱང་ཁྱེད་ཚོའི་སེམས་ལ་རང་ཉིད་རྗེས་
ལུས་རེད་ཅེས་ཧ་ཅང་གི་འུ་ཐུག་བྱེད་ང གོས་དོན་མི་འདུག སྤྱིར་འཛམ་གླིང་གི་དབང་དུ་
བྱས་ན་དེང་བོད་ཀྱི་རིག་གནས་འདི་ལ་མཐོང་ཆེན་དང་ཞིབ་འཇུག་དར་སྤེལ་བྱེད་བཞིན་
ཡོད་པར་མ་ཟད། ལོ་རྒྱུས་ཐོག་བོད་ཡིག་གི་གོ་གནས་ཀྱང་ཁས་ལེན་གྱི་ཡོད། སོག་པོ་ཅིན་
གར་གྱི་རིང་རྒྱ་བོད་སོག་གསུམ་ལ་སོག་པོས་དབང་བསྒྱུར་བ་རེད། དེའི་སྐབས་ཀྱི་པེ་ཧུ་
༥（17)མཆོང་རྟེན་གྱི་དཀར་ཆག་ནང་དུ་ཡང་བོད་ཡིག་ཕྲེང་དང་རྒྱ་ཡིག་ཕྱེད་ཡིན་ལ། ལྷ་
ས་རུ་ཡང་བོད་རྒྱ་ཟུང་འབྲེལ་བྱས་པ་ཤིན་ཏུ་མང་། ངས་འདི་ལྟར་བརྗོད་དགོས་པ་ནི་དེ་
ཙམ་གྱིས་ཀྱང་བོད་ཡིག་གི་གོ་གནས་སམ་རིན་ཐང་ག་འདྲ་ཡིན་པ་རྟོགས་ཐུབ། གཙོ་བོ་
ཆབ་སྲིད་ཀྱི་དབང་དུ་བཏང་ན་མ་འདང་ས་མང་བ་ནི་བོད་རང་ཉིད་ལ་རག་ལས་ཡོང། དེ་
ཡང་ཕྱིའི་ཁོར་ཡུག་དང་ཆ་རྐྱེན་གྱི་དབང་གིས་འབྲོག་པ་ས་ཁུལ་ལ་མཚོན་ན་ངོ་མ་ཁག་མི་
འདུག ད་ལོ་ང་རྨ་ཆུ་རྫོང་དངུལ་རྭའི་སློབ་ཆུང་ལ་སོང་བ་ན། ཁྱིམ་ཚང་རང་ངོས་ནས་རྒྱུ་
ནོམ་པའི་སྟེང་གི་སོང་ན་ཟོག་ལུག་ཧ་ཅང་མང་བོ་ཡོད། འོན་ཀྱང་སློབ་གྲྭའི་ཆ་རྐྱེན་ལ་
མཚོན་ན། བྱིས་པ་ཚོ་སློབ་གྲྭར་སོང་ཚེ་དེ་ན་འདུག་ས་འཐུང་ས་གང་དུ་ཡོད། ཐ་ན་རང་
གིས་བྲོ་ཁ་ཁུར་ནས་སོང་ན་ཆུ་ཚན་བསྐོལ་ས་ཡང་མི་འདུག དེང་སྐབས་བོད་མི་རིགས་ལ་
མཚོན་ན་འཛམ་གླིང་དུ་མཁས་པ་མིང་གྲགས་ཅན་ཡོང། ལྷག་པར་དུ་ང་ཚོའི་མེས་པོ་གོང་
མ་རྣམས་ལ་མཚོན་ན་ཆེས་ཤིན་ཏུ་སྙན་གྲགས་འབར་བ་ཞིག་རེད། ཕྱི་རྒྱལ་བ་ངང་རྒྱ་མི་
ཚོས་བོད་ཡིག་ལ་ཞིབ་འཇུག་བྱེད་བཞིན་ཡོད་མོད། ཡིན་ན་ཡང་གཏིང་ཟབ་མོ་ཞིག་ནམ་
ཡང་ཤེས་ཐུབ་ཀྱི་མི་འདུག དཔེར་ན། དེང་སྐབས་ཨ་རི་ན་ཨ་ལགས་དྲུང་རིན་པོ་ཆེ་ཚང་
གིས་པོ་ཏི་གཅིག་ལྷག་ཙམ་ཞིག་དབྱིན་ཡིག་ཏུ་བསྒྱུར་བའི་སྟེང་ནས་མཁས་པའི་སྙན་པ་
553



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཐོབ་ཅིང་ཨ་རུ་སྲིད་གཞུང་གིས་ཁོང་ལ་ཧ་ཅང་ཆེ་མཐོང་བྱས་ཏེ་སྲུང་དམག་ལ་སོགས་
བཞག་ཡོད། གལ་སྲིད་བླ་བྲང་གི་གསུང་འབུམ་པོ་ཏི་ཁྲི་དྲུག་པོ་བསྒྱུར་ཚེ་སྙན་པ་ཇི་འདྲ་
ཞིག་ཐོབ་ཨང་། ཀྲུང་གོ་ནང་ཁུལ་དུ་བོད་ཀྱི་དཔེ་ཆ་གང་ད གོས་པ་ཡོད་མོད། འོན་ཀྱང་ད་
དུང་དབྱིན་ཡིག་གི་ཐོག་ཏུ་བོད་ལ་ཞིབ་འཇུག་བྱས་པ་རྒྱ་ཡིག་ཏུ་བསྒྱུར་ནས་དེ་ལ་བོད་
རིག་པར་ཞིབ་འཇུག་གི་གཞི་བྱེད་ཀྱི་ཡོད་པ་འདིའི་སྟེང་ནས་ཁོང་ཚོའི་བོད་ཡིག་གི་ཆུ་ཚད་
ཀྱང་མཚོན་ཐུབ་ཀྱི་ཡོད། རྒྱལ་བ་རིན་པོ་ཆེ་ཕྱི་རྒྱལ་ལ་ཕེབས་པ་དེས་བོད་ཡིག་ལ་ཕན་ཆེན་
པོ་ཞིག་བཏགས་འདུག ཨ་རིར་མཚོན་ན་ ༡༩༥༠ ལོར་བོད་ཡིག་ཤེས་མཁན་ཤིན་ཏུ་ཉུང་
ཉུང་ཡིན། ད་ལྟ་གྲོང་ཁྱེར་ཉོས་ཡོ་ཁོ་ནའི་མཐའ་འཁོར་དུ་བོད་ཡིག་དང་བོད་སྐད་ལག་ལེན་
བྱེད་བཞིན་པའི་བོད་བརྒྱུད་ནང་བསྟན་གྱི་དགོན་སྡེ་དགུ་ཙམ་དང་བོད་ཡིག་ཤེས་མི་ལོ་
རེ་ནས་ལོ་རེ་བཞིན་ཇེ་མང་ཡིན། དེ་མཚུངས་སེའུ་བེ་སུ་སོགས་ན་ཡང་བོད་ཡིག་དགེ་རྒན་
མང་བོ་ཡོད། རྒྱ་ནག་ནང་ཁུལ་དུ་བོད་ཀྱི་བུད་མེད་དགེ་རྒན་ཆེན་མོ་ཕར་ཞོག སྐྱེས་པ་
ཡང་སློབ་དཔོན་ཆེན་མོའི་ *# ) ཐོབ་རྟགས་ཡོད་པ་ཤིན་ཏུ་ཉུང་ཉུང་རེད། ཨ་རི་ན་བོད་
ཀྱི་བུད་མེད་དགེ་རྒན་རིམ་པ་གཉིས་པའི་སློབ་དཔོན་ཆེན་མོ་བ་ （༔ f +g ) ཞིག་དང་།
འཇལ་པན་ན་རིམ་པ་དང་བོའི་བོད་ཀྱི་བུད་མེད་སློབ་དཔོན་ཆེན་མོ་བ་（$#tf?)ཞིག་
ཡོད། དེར་བལྟས་ན་ཡང་དེང་སང་བོད་ཀྱི་རིག་གནས་ཕྱི་རོལ་ཏུ་དར་རྒྱས་སུ་འགྲོ་བཞིན་
པ་ཤེས་ཐུབ། རྒྱ་གར་སོགས་གང་དུ་བོད་ཡོད་པ་ཚོས་དང་ཐོག་བོད་ཡིག་སློབ་པ་གཞིར་
བཅས་པའི་སྟེང་ནས་དབྱིན་ཡིག་སོགས་སློབ་སྦྱོང་བྱེད་ཀྱི་ཡོད་པ་ནི་ཧ་ཅང་ཡག་པོ་རེད།
ན་ནིང་ང་ཞང་ཀང་དུ་སོང་དུས་བླ་བྲང་དགོན་པ་ཟེར་ན་ཀུན་གྱིས་ཤེས་པ་དང་ཀན་སུའུ་
ཞིང་ཆེན་ཟེར་ན་མི་ཤེས། དེར་བལྟས་ན་ཡང་བོད་ཀྱི་ཤེས་རིག་འདི་ལ་ཕྱི་རོལ་ཏུ་མཐོང་
ཆེན་བྱེད་ཀྱི་ཡོད་པ་ཤེས་ཐུབ་ལ། ནང་ལོགས་སུ་མི་རིགས་གཞན་པས་རང་ལ་མཐོང་ཆུང་
བྱས་པ་རྒྱུ་མཚན་དུ་བྱས་ནས་རང་གིས་རང་ལ་མཐོང་ཆུང་བྱེད་མི་རུང་། རང་མི་རིགས་
25



བཀའ་སློབ་ཟིན་བྲིས་ཕྱོགས་བསྒྲིགས།
གཅེས་སྲུང་གཞིར་བཞག་གི་སྟེང་ནས་རང་གི་ཐུན་མོང་མ་ཡིན་པའི་རིག་གནས་འདི་
ལ་སློབ་སྦྱོང་བྱེད་པ་ཤིན་ཏུ་གལ་ཆེན་པོ་རེད། ངའི་རེ་བ་ཡིན་ན་གནས་སྐབས་སུ་ཁྱེད་
ཚོའི་འགན་ཁུར་གཙོ་བོ་ནི་ཆབ་སྲིད་མ་རེད་རིག་གནས་རེད། དཔེར་ན། བྱ་རྒོད་པོར་
གཤོག་རྩལ་རྒྱས་དུས་འཕུར་ན་གནམ་འཕང་སྐྱོད་ཐུབ་ལ། གཤོག་རྩལ་མ་རྒྱས་གོང་དུ་
འཕུར་ན་ཐང་དུ་ལྷུང་བ་ལས་འོས་མེད་པ་ལྟ་བུ་རེད། ང་ལ་མཚོན་ན་ཡོན་ཏན་མེད་རུང་
འཇིག་རྟེན་ནས་སྡོད་ཡུན་རིང་བས་ཁྱེད་ཚོ་ལས་ཉམས་མྱོང་ཅུང་མང་བ་རེད། ཁྱེད་ཚོའི་
སྐབས་སུ་བབས་པའི་བྱ་བ་ནི་རིག་གནས་ལེགས་པོ་སློབ་ལ་དེའི་སྟེང་ནས་ཆབ་སྲིད་ཀྱི་བྱ་
བ་བསྒྲུབ་ན་ཡག་པོ་འབྱུང་རྒྱུ་རེད། ཁྱེད་ཚོའི་ཕ་མའི་རེ་བ་དང་བོད་ཀྱི་མ་འོངས་པ། རྒན་
པོ་བདག་གི་རེ་བ་བཅས་ཁྱེད་ཚོའི་སྟེང་ལ་བཅོལ་ཡོད། མའོ་ཀྲུའུ་ཞི་ཡིས། འཛམ་གླིང་འདི་
ཁྱེད་ན་གཞོན་པའི་རེད་ཅེས་བཤད་པ་བཞིན། མ་འོངས་པའི་བོད་འདི་ཁྱེད་ཚོའི་རེད།
ངས་ཀྲུང་དབྱང་ལ་རེ་བ་ཞུ་སྐབས་དགོན་པ་ཆེ་ཁག་ལ་གྲྭ་བའི་གྲངས་ཀ་ཚོད་འཛིན་བྱེད་
མི་ཉན་ཞེས་ཞུས་པ་ཡིན། རྒྱུ་མཚན་ནི་བོད་ལ་མཚོན་ན་དགོན་པ་ནི་སློབ་གྲྭ་ཆེན་མོའི་ཚབ་
རིག་གནས་ཤེས་བྱ་སྦྱོང་ས་རེད། ང་རང་གང་ལ་སོང་ན་ལག་ཏུ་འབའ་འབུལ་བ་ཡོང་ཚད་
ཕྱེད་སློབ་གྲྭ་དང་ཕྱེད་དགོན་པ་ལ་ཕུལ་བ་ཡིན། ང་ལ་བླ་མའི་ཐོབ་ཅིག་ཡོད་པའི་ཆ་ནས་
དགོན་པ་ལ་བདག་སྐྱོང་བྱེད་པ་གཙོ་བོ་ཡིན་མོད། འོན་ཀྱང་དེང་བོད་སྤྱིའི་ཆ་ནས་བཤད་
ན་སློབ་གྲྭ་ཆེས་ཤིན་ཏུ་གལ་ཆེ་བའི་སྟབས་ཀྱིས་འབུལ་བའི་ཕྱེད་སློབ་གྲྭར་ཕུལ་བ་ཡིན།
གུང་ཁྲན་ཏང་གིས་མི་རིགས་འདྲ་མཉམ་ཞེས་འདྲ་མཉམ་གྱི་སྲིད་ཇུས་བྱིན་རུང་དེ་ལག་
བསྟར་བྱེད་པའི་ས་གནས་ལས་བྱེད་ཤེས་ཡོན་ཅན་མེད་ན་འདྲ་མཉམ་ཡོང་མི་ཐུབ། འབྲོག་
པ་ཚོས་ཁ་ལག་མི་འཁྲུད། སློག་པའི་སྟེང་དུ་སྣུམ་བྱུགས་ཏེ་ཚི་དྲེག་མ་གོན་ནས་གྲོང་ཁྱེར་དུ་
ཡོང་སྟེ། སྤྱི་སྤྱོད་རླངས་འཁོར་སོགས་སུ་བསྡད་ན་རྒྱ་རིགས་རྣམས་སྐྱུག་ལོག་སྟེ་རྩར་མི་
འགྲོ་བ་དང་བརྙས་བཅོས་དང་མཐོང་ཆུང་བྱེད་ལ། དེ་ནི་ངོ་མ་བཤད་ན་ང་རང་ཚོ་རང་གི་
ཏ55



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྟེང་ནའང་སྐྱོན་དེ་འདུག་པ་ངོ་ཤེས་དགོས། ཁྱེད་ཚོ་ལ་མཚོན་ན་རིག་གནས་ཡོན་ཏན་ཡོད་
པས། སྤྱི་སྤྱོང་རླངས་འཁོར་ལ་བསྡད་ནའང་བརྙས་བཅོས་མཐོང་ཆུང་བྱེད་མི་ཐུབ། དེ་རིང་
ནངས་ཁ་ཐམས་ཅད་སྒོར་མོའི་སྟེང་ན་འགྲོ་བཞིན་ཡོང་པས། ང་ཚོས་ད པལ་འབྱོར་སྟེང་
ནས་འབད་པ་བྱེད་དགོས། དཔལ་འབྱོར་དར་སྤེལ་ལ་ཡང་གཙོ་བོ་རིག་གནས་ལག་རྩལ་
དགོས། ན་ནིང་ཕྱི་གླིང་བ་ཞིག་གིས་ང་ལ། ཁྱེད་ཚོ་བོད་པ་ཚོས་ཕར་རྒྱུ་ནོམ་པར་ཞབས་
འདེགས་ཞུ་བཞིན་འདུག ཁོང་ཚོ་ལ་མཚོན་ན་རྒྱུ་ནོམ་པས་ཚུར་ཞབས་འདེགས་ཞུ་བཞིན་
ཡོད་པ་རེད་ཅེས་ཟེར། དེ་ནི་འདང་རྒྱབ་ན་ངོ་མ་རེད། འབྲོག་པ་ཚོས་ལོ་དཀྱིལ་འཁོར་ལ་
ཟོག་ལུག་སེམས་ཅན་རྣམས་རྫ་རི་སྤང་རི་བརྒྱུད་ནས་འཚོ་སྐྱོང་གི་སྡུག་མྱོང་ནས་འདུག་པ་
ལས། རྒྱུ་ནོམ་པ་ཡོད་རུང་དེ་འཚོ་བའི་སྟེང་ལ་བཀོལ་ཐུབ་པ་དང་མ་རྩ་འཁོར་སྐྱོད་བྱེད་
ཐུབ་ཀྱི་མི་འདུག དེ་ཡང་གཙོ་བོ་ནི་རང་ལ་དེའི་ཕྱོགས་ཀྱི་ཞིང་ཕྱུགས་ལས་རིག་གནས་
མེད་སོང་བས་རེད། གལ་སྲིད་ང་ཚོ་ལ་རིག་གནས་དང་ད པལ་འབྱོར་ཡོད་རྒྱུ་ན་མི་རིགས་
གཞན་གྱིས་མཐོང་ཆུང་བརྙས་བཅོས་བྱེད་མི་ཐུབ། ཆང་གཞན་རིག་གནས་ཀྱི་ཐོག་
ནས་གཞན་པའི་ད པལ་འབྱོར་དང་ཚན་རིག་སྐོར་གྱི་དེང་རབས་ཤེས་བྱའི་རིགས་ཚུར་
བོད་ཡིག་ཏུ་བསྒྱུར་ནས་དར་སྤེལ་གཏོང་རྒྱུ་དང་། རང་མི་རིགས་ཀྱི་ཐུན་མོང་མ་ཡིན་པའི་
རིག་པའི་གཞུང་ལུགས་ལོ་རྒྱུས་སོགས་ཕར་གཞན་པའི་ཡིག་རིགས་སུ་བསྒྱུར་ཐུབ་ཚེ་ལྷག་
པར་དུ་བཟང་། དེ་ཡང་གཙོ་བོའི་ནང་གི་གཙོ་བོ་ངའི་རེ་བ་ནི་མཐུན་སྒྲིལ་བྱེད་རྒྱུ་ཤིན་ཏུ་
གལ་ཆེ། སྤྱིར་ན་མི་རིགས་སོ་སོ་དང་མཐུན་སྒྲིལ། ནང་སྒོས་སུ་བོད་རང་ཉིད་ནང་མཐུན་
སྒྲིལ་བྱེད་རྒྱུ་ནི་ཆེས་ཤིན་ཏུ་གལ་ཆེ། བོད་ཀྱི་ལོ་རྒྱུས་ཐོག་གྲུབ་མཐའི་ཕྱོགས་ལྷུང་གིས་ནང་
འཁྲུག་མང་བོ་བྱུང་བ་འདིས་བོད་ཀྱི་སྲིང་འབྱོར་རིག་གསུམ་གང་གི་ཕྱོགས་ནས་ཡར་རྒྱས་
ལ་བཀག་རྡོ་ཆེན་པོ་བྱས་ཡོད། དེ་མ་གཏོགས་སྔོན་ཆད་བོད་འདི་ལ་ཤེས་རིག་གི་དཔལ་
ཡོན་རབ་ཏུ་རྒྱས་པའི་དུས་སྐབས་བྱུང་ཡོད་དེ། ང་ཚོའི་བོད་མིའི་ཐོག་མའི་འབྱུང་ཁུངས་
ཏ56



བཀའ་སློབ་ཟིན་བྲིས་ཕྱོགས་བསྒྲིགས།
སྤྲེའུ་བྱང་ཆུབ་སེམས་ད ང་འ་རེད་ཟེར་བ་ནི་དེང་ཚན་རིག་དང་མཐུན་པ་ངས་ད པེ་མང་
བོའི་སྒོ་ནས་བསྒྲུབ་ཐུབ། དེ་མཚུངས་བཟོ་ལས་འཛུག ས་སྐྲུན་ལག་རྩལ་གྱི་དབང་དུ་
བཏང་ན་པོ་ཏ་ལ་ལོ་ངོ་བརྒྱ་ཕྲག་མང་བོ་སོང་རུང་ང་དུང་ཡང་གཟི་བརྗིད་ལྷམ་མེར་
འཛམ་གླིང་གི་བཟོའི་ཡང་རྩེར་བསྔགས་ལ། ལན་ཀྲུའུ་མཁར་དུ་མིང་གྲགས་ཆེ་བའི་ལན་
ཀྲུའུ་མགྲོན་ཁང་ཆེན་མོ་ལོ་ངོ་ཉི་ཤུ་ལྷག་ལས་མ་སོང་རུང་སར་ཀ་སེར་ཀ་མང་བོ་གང་
འདུག མདོར་ན། ང་ཚོ་བོད་ལ་ཤེས་རིག་ལག་རྩལ་མེ ད་པ་མ་རེད་དེ། གཙོ་བོ་ཁྱ བ་
གདལ་དུ་གཏོང་མ་ཐུབ་པས་ལན་སོང་བ་རེད།
༼གསུང་བ ཐང་འདི་ནི་སྐབས་དེ་དུས་སློབ་མ་ཞིག་གིས་ནང་ངོ ན་ མ ཀ ས་རི མ་ཞི ག་ཟིན་བྲིས་སུ་ ང་བུཏབ་པ་
ལག་ཏུ་འབྱོར་བ་ཡིན་ལ། བདག་རང་ཡང་དེའི་སྐབས་སུ་ཡོད་པ། ས་ཡིད་ གང་ ཤར་ཕྱོགས་སྒྲིག་ལྟ་བུ་བྱས་པ་ཡིན་
པ་་ འ: ས། སྒྲ་ཐག་ང ང་རྒྱུ་ཆ་གཞན་གང་ཡང་ལུག་ཏུ་མ་འབྱོར་བས་ཆ་ཚང་། སའ' ངོ་ཞིག་འ བྲི་ཐབས་མ་བྱུ ང་པ་འ''
དགོངས་འཇགས་ཞ་ }
257



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཁྱུང་མཆུ་རྫོང་མི་རིགས་སློབ་འབྲིང་ལ་གནང་བའི་
བཀའ་སློབ་བཞུགས་སོ། །
སྡོན་འགྲོ་ལྟ་བར་སྤྲུལ་སྐུའི་གསུང་།
རྗེ་བཙུན་འཇིགས་མེད་བསྟན་པའི་ད བང་ཕྱུག་འཇིགས་བྲལ་ཕྱོགས་ལས་རྣམ་རྒྱལ་ད པ ལ་བ ཟང་ཁོང་
ཉིད་ནི་རང་རེའི་སློབ་གྲྭ་འདིའི་དོན་མ་ཟད། བོད་ཁམས་སྤྱི་དང་བསྟན་འགྲོ་སྤྱིའི་དོན་དུ་ཕྱོགས་གང་སར་ཕེབས་
བཞིན་པ་དེ་འདྲ་རེད། ད་ཐེངས་ལ་མཚོན་ན་རང་ཅག་གི་རྫོང་ནི་སྔོན་ཁོང་འཁྲུངས་སའི་ཕ་ཡུལ་མིན་རུང་བཞུགས་
སའི་ཕ་ཡུལ་ནི་ཧོང་ཡོན་ ༼ ཁྱུང་མཆུ རྫོང་འདི་ཡིན་ཞེས་ཡང་ཡང་གསུངས་པ་དེ་འདྲ་རེད། ད་ཐེངས་ཀྱང་ཁོང་
འདིར་ཕེབས་ན་ངས་མི་རིགས་སློབ་གྲྭའི་ཚབ་བྱས་ནས་ཡར་ཞུ་མདོར་བསྡུས་ཤིག་བྱེད་རྒྱུ་གང་ཡིན་ཞེ་ན། ད་
ཐེངས་བོད་མི་རིགས་ཀྱི་སྐད་ཡིག་གི་མཐུན་ཚོགས་འཚོགས་རྒྱུ་བྱུང་བ་གཙོ་བོ་རྒྱལ་ཁབ་སྤྱི་དང་ཁོང་ལ་སྙན་ཞུ་
པུལ་བ་ན། ཁོང་ཐུགས་དགའ་སྤྲོའི་ངང་ཕེབས་རྒྱུའི་གོ་སྐབས་བྱུང་ན་ཕེབས་རྒྱུ་ཞེས་ཞལ་བཞེས་གནང་བ་རེད།
དགེ་ཐོན་སློབ་གྲྭ་དང་སྡེ་དགེའི་སློབ་གྲྭ་སོགས་ཀྱི་དགེ་རྒན་རྣམས་ལ་ཁོམ་ལོང་མེད་པས། ཟླ་བརྒྱད་པའི་ཚེས་གཅིག་ལ་
མི་འཚོགས་ཀ་མེད་བྱུང་བ་རེད། དེ་ལ་ར ང་རྫོང་གི་རྫོང་ཨུའི་འགོ་ཁྲིད་རྣམ་པ། སྲིད་གྲོས་ཀྱི་འགོ་ཁྲིད་རྣམ་པ།
མི་དམངས་འཐུས་མི་ཚོགས་ཆེན་གྱི་ཀྲུའུ་རིན་རྣམ་པ། གཞན་རིག་སློབ་ཅུས་དང་འབྲེལ་ཡོད་ལས་ཁུངས་སོ་སོའི་
མི་སྣ་ཐམས་ཅད་མཉམ་གཅིག་ཏུ་ཕེབས་ནས་ཁོང་ཚོའི་རྒྱབ་སྐྱོར་མི་དམན་པ་ཐོབ་པའི་འོག་ནས་འུ་ཚོའི་
མཐུན་ཚོགས་འདི་འཚོགས་ཐུབ་སོང་བ་རེད། འཚོགས་པའི་ཚེ་ན་ཡང་འགལ་རྐྱེན་ཐམས་ཅད་ཞི་ནས་མཐུན་
རྐྱེན་དུ་གྱུར་བ་དང་། སྣང་བ་གང་དྲན་གྱི་བྱ་བ། མགོ་མེད་མཇུག་མེད་ཀྱི་བྱ་བ་ཅུང་ཟད་ཙམ་མ་བྱས་པར། དེ་
དག་ཐམས་ཅང་ཚུལ་དང་མཐུན་ང༌། རྒྱལ་ཁབ་ཀྱི་རྩ་ཁྲིམས་བཅའ་ཁྲིམས་དང་མཐུན་པ། ཚུལ་དང་ལྡན་པ་ཞིག་
བྱུང་བ་ནི་གཙོ་བོ་རྫོང་ཨུ་སྲིད་གཞུང་གི་བཀའ་དྲིན་ཡིན་ལ། དེ་ལས་གཞན་ཁོང་རྡོ་རྗེ་འཆང་གིས་ཐུགས་བརྩེ་
བས་རྗེས་སུ་བཟུང་བའི་བཀའ་དྲིན་དེ་ལ་བརྟེན་ནས། མགོ་བཀྲ་ཤིས་མཇུག་ཕུན་སུམ་ཚོགས་པ་ཞིག་ཡོང་བ་
རེད། ཉིན་གཉིས་ད ང་ཞག་གཉིས་ལ་ཚོགས་ཆེན་འཚོགས་རྒྱུ་དང་ར ང་ར ང་ཚོའི་བསམ་འཆར་འདོད་མོས་
258



བཀའ་སློབ་ཟིན་བྲིས་ཕྱོགས་བསྒྲིགས།
བཞིན་བ ཐང་རྒྱུ་སོགས་ཡག་པོ་བྱུང་བ་ཁོང་རྡོ་རྗེ་འཆང་གི་བཀའ་དྲིན་ཡིན་པ་ཀུན་གྱིས་ཤེས་གསལ་ཡིན་ལ། དེ་
རིང་ཁོང་རིན་པོ་ཆེ་འདིར་ཕེབས་ཡོད་ཀྱང་ཐུགས་བྲེལ་དང་སྐུ་ དོ ན་བྱ་བ་ཅུང་མང་བས། གནས་ཚུལ་མདོར་
བསྡུས་ཤིག་སྙན་ཞུ་ཕུལ་བ་དེ་འདྲ་རེད། གཙོ་བོ་སློབ་གྲྭ་འདི་ཁོང་གིས་ནམ་ཡང་ཐུགས་ནས་འ དོར་བ་མ་རེད་
དེ། འདོར་ཡང་མི་ཉན་ཞེས་ཡང་ཡང་ཞུས་པ་ལགས་ལ། བཀྲ་ཤིས་བདེ་ལེགས་ཕུན་སུམ་ཚོགས་པའི་ང ང་ཞུ་བ་
དེ་ལྟ་བུ་བྱེད་པ་མ་གཏོགས་མེད། ཞེས་གསུངས་ཤིང༌། སྐབས་དེའི་བཀའ་སློབ་དངོས་ག ཤམ་གསལ།
ཚང་མའི་རེ་བ་ལ་སློབ་གྲྭ་འཚོགས་ནས་ཁ་བརྡ་ཕྲན་བུ་ཞིག་བྱས་ན། ཞེས་རེ་བ་དེ་
ལྟར་བཏོན་ན་ཡང་། ང་ལ་མང་བོ་བཤད་རྒྱུ་ཡང་མི་འདུག ཉེ་སྔོན་སི་ཁྲོན་ནས་བོད་མི་དྲག་
ཞན་མང་བོ་འཚོགས་ནས་བོད་ཡིག་གི་དོན་དུ་མཐུན་ཚོགས་ཤིག་འཚོགས་པ་རེད། དེ་ལ་
ང་རང་གི་ལྟ་ཚུལ་ཡིན་ན་བཟང་བོ་འདུག་བསམ་ཡོད། བོད་ཡིག་ཟེར་ན་ཡང་ཆོག བོད་
མི་ལས་བྱེད་པ་ཡིན་ན་ཡང་ཆོག རྗེས་སུ་ཡང་བོད་མི་ཚོ་ལྷན་དུ་ཚོགས་འདུ་རེ་འཚོགས་ནས།
ནང་དོན་གཙོ་བོ་ཐམས་ཅད་འདྲ་འདྲ་ཡིན་རྒྱུ་དང་། བོད་མི་རིགས་འདི་ལ་དགོས་གལ་ཆེ་
བ་གང་ཡིན་ཟེར་ན་རིག་གནས་རེད། བོད་ཀྱི་རིག་གནས་འདི་ཡར་རྒྱས་གོང་འཕེལ་དང་
ཁྱབ་གདལ་དུ་གཏོང་ཆེད་ཐམས་ཅད་སྤྱི་མཐུན་གྱིས་གྲོས་མོལ་བསྡུར་གསུམ་རེ་བྱེད་རྒྱུ་གལ་
ཆེན་རེད། པཎ་ཆེན་ཐམས་ཅད་མཁྱེན་པ་ཞལ་བཞུགས་པའི་སྐབས་སུ་ཁོང་དང་སྐུ་ཞབས་
ང་ཕོད་ངག་དབང་འཇིགས་མེད་རྣམ་གཉིས་ནས་བོད་ཡིག་བོད་ཀྱི་ས་ཁུལ་དུ་ཁྱབ་གདལ་
དུ་གཏོང་བའི་བསམ་འཆར་བཏོན་པ་ན། རྒྱལ་ཡོངས་མི་དམངས་རྒྱུན་ལས་ཨུ་ཡོན་ཁང་
གིས་མོས་མཐུན་བྱུང་ཞིང་། བོད་ལྗོངས་ས་ཁུལ་ཁ་ཤས་སུ་ལག་བསྟར་ཡང་བྱེད་བཞིན་
ཡོད། མདོ་སྨད་ས་ཁུལ་སོགས་སུ་རྒྱ་རིགས་དང་བོད་རིགས་ཀྱི་ལས་བྱེད་འདྲེས་མར་ཡོད་
པའི་ས་ཁུལ་དུ་ལག་བསྟར་བྱེད་ཐུབ་ཡོད་པ་མ་རེད། རྒྱ་རིགས་ལས་བྱེད་པ་ཚོ་གནས་གཏན་
ཁེལ་མེད་པར་དེ་རིང་འདི་ན་ཡོད་ན་སང་ཉིན་གནས་གཞན་ཞིག་ཏུ་ཡོད་པས་བོད་ཡིག་
སློབ་རྒྱུ་ཡང་ཅུང་དཀའ་མོ་ཡིན་ལ། སློབ་ན་དུས་ཡུན་ཡང་རིང་བོ་དགོས་པས་དཀའ་ཁག་
ཀྱང་ཡོད་པ་རེད། འདིའི་འགོ་འཛིན་པ་གཙོ་བོ་པཎ་ཆེན་ཐམས་ཅད་མཁྱེན་པ་དང་སྐུ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞབས་ང་ཕོད་ངག་དབང་འཇིགས་མེད་གཉིས་རེད། མི་རིགས་སུ་ཡིན་རུང་རང་གི་སྐད་
ཡིག་དང་གོམས་སྲོལ་ཇི་ལྟ་བ་བཞིན་བཀོལ་སྤྱོད་བྱེད་ཆོག་པ་རྒྱལ་ཁབ་ཀྱི་རྩ་ཁྲིམས་ནང་དུ་
གསལ་བོ་ཡོད་པས། འདི་ཁྲིམས་དང་མཐུན་པ་རེད། དེའི་སྟབས་རང་རེའི་ས་ཁུལ་འདི་
ནས་བོད་ཀྱི་སྐད་ཡིག་དང་རིག་གནས་ཡར་རྒྱས་སུ་འགྲོ་བའི་ཆེད་མཐུན་ཚོགས་ཤིག་
འཚོགས་ན། དེ་ནི་ཁྲིམས་ལུགས་དང་མཐུན་པ་རེད། ཡིན་ན་ཡང་དུས་སྐབས་དེ་དང་
བསྟུན་ནས་རྒྱལ་ཁབ་དང་མི་མཐུན་པའི་བྱ་བ་ལས་ན་མི་འགྲིག དཔེར་ན་ཁྲོམ་སྐོར་
སྐབས་སོགས་སུ་བོད་རང་བཙན་བྱེད་དགོས་ཟེར་བའམ། རྒྱ་རིགས་ལ་མི་མཐུན་པའི་སྐད་
ཆ་ངན་པ་སོགས་བཤད་ན་མི་རིགས་མཐུན་སྒྲིལ་ལ་གནོད་པ་སོགས་རྒྱལ་ཁབ་ཀྱི་ཁྲིམས་
ལུགས་དང་ཡང་མི་མཐུན། དེ་མ་གཏོགས་རྒྱལ་ཁབ་ཀྱི་ཁྲིམས་ལུགས་དང་མཐུན་པའི་
སྒོ་ནས་བོད་རིགས་སྤུན་ཟླ་ཚོ་ལྷན་གཅིག་ཏུ་འཚོགས་ནས་བོད་རང་གི་ཆོས་སྲིད་རིག་
གནས་ཡར་རྒྱས་ཡར་དར་དུ་གཏོང་བའི་ཆེད་གྲོས་མོལ་བསྡུར་གསུམ་བྱས་ན། དེ་ནི་རྒྱལ་ཁབ་
ཀྱི་ཁྲིམས་དང་མཐུན་པ་རེད། གཙོ་བོ་རང་རང་ལ་རག་ལས་ཡོད། མི་རིགས་འདྲ་མཉམ་རེད།
སུ་ཡིན་ན་རང་རང་གི་སྐད་ཡིག་གོམས་སྲོལ་བཀོལ་སྤྱོད་བྱེད་ཆོག་པ་གུང་ཁྲན་ཏང་གི་སྲིད་
ཇུས་དང་རྒྱལ་ཁབ་ཀྱི་ཁྲིམས་ལུགས་རེད། ཡིན་ན་ཡང་རང་རང་གིས་འབད་པ་མ་བྱས་ན་
སྔོན་ཆང་དང་འདྲ་བ་ཀུན་གྱིས་ཤེས་གསལ་རེད། དེས་ན་བོད་མི་ཞིག་ཡིན་པ་ལ་བོད་ཡིག་
རང་གིས་སློབ་པ་དང་གཞན་ལ་སློབ་ཏུ་འཇུག་པ་བཅས་སྐད་ཡིག་མ་བརྗེད་པ་བྱེད་དགོས།
དེང་སང་ལས་བྱེད་པའི་བྱིས་པའི་ནང་དུ་ཕ་མ་གཉིས་ཀ་བོད་ཡིན་པ་དང་ནར་སོན་ཡུལ་
ཡང་བོད་ཡིན་མོད། འོན་ཀྱང་བོད་སྐད་མི་ཤོད་པའི་གནས་ཚུལ་མང་། རྒྱ་སྐད་རྐྱང་བ་
ཤོད་ཟེར་ན་རྒྱ་སྐད་ཀྱང་གསལ་བོ་ཞིག་མི་ཤོད་འདུག ཡིན་རུང་རྒྱ་སྐང་ཐུབ་མི་ཐུབ་བྱས་
ནས་བཤད་པ་ལ་དགའ་བའི་རྒྱུ་མཚན་ཅི་རེད་ཟེར་ན། དེ་རིང་ནངས་ཁ་རྒྱ་རིགས་ཀྲུང་གོ་
རྒྱལ་ཁབ་ནང་གི་མི་རིགས་གཙོ་བོ། རྒྱ་རིགས་ལ་སྟོབས་འབྱོར་དང་དབང་ཆ་ཆེ་ཞིང་། རྒྱལ་
ཁབ་ཀྱི་གཙོ་འཛིན་ཚང་མ་རྒྱ་རིགས་ཡིན་སྟབས་རྒྱའི་ཚུལ་བྱས་ན་ཡག་པོ་བཟང་བོ་ངོམ་
26()



བཀའ་སློབ་ཟིན་བྲིས་ཕྱོགས་བསྒྲིགས།
ཆོག་པ་ཞིག་ཏུ་འདོད་བཞིན་ཡོད། དེ་མཚུངས་རྒྱ་རིགས་ཚོའི་ནང་དུ་ཡང་ཕྱི་རྒྱལ་ལ་
སྟོབས་ཤུགས་དང་འབྱོར་བ་ཆེ་སྟབས། ཕྱི་རྒྱལ་གྱི་སྤྱོད་ཚུལ་ལ་ལད་མོ་བྱས་ནས་མགོའི་སྐྲ་
སེར་བོ་བྱེད་པ་དང་ཕོ་མོའི་རྣམ་པ་བརྗེ་བ་སོགས་ཡོད། དེ་བཞིན་བོད་ནང་དུ་རྒྱའི་ཚུགས་ཀ་
བྱས་ནས་རྒྱ་སྐད་ཁ་འཁྱོག་སྣ་གཡོ་རེ་བཤད་པ་ཕར་དེད་ན་རང་གིས་རང་གི་མི་རིགས་ལ་
བརྙས་ཐབས་བྱས་པ་རེད། བོད་རང་གི་སྐད་དང་ཡི་གེ་མ་ཤེས་ན། དེའི་སྟེང་ནས་ཚན་
རིག་ཇི་ལྟར་ཡར་རྒྱས་སུ་ག ཏོང་ཐུབ། ལ་ལ་ཞིག་གིས་བོད་ཡིག་གིས་གོ་མི་ཆོད་པར་འདུག་
སྙམ་པ་ཡང་ཡོད་མོད། དེ་འདྲ་མ་རེད། དཔེར་ན། དགེ་རྒན་ཆེན་མོ་དམུ་དགེ་བསམ་
གཏན་ཚང་དང་དུང་དཀར་བློ་བཟང་འཕྲིན་ལས་སོགས་ལ་སློབ་དཔོན་ཆེན་མོའི་ཐོབ་
ཐང་ཐོབ་པ་ཡང་བོད་ཡིག་གི་སྟེང་ནས་ཐོབ་པ་རེད། རྒྱ་སྐད་ལ་ཁོང་རྣམ་པ་སུ་ཡིན་ན་
མཁས་པ་མ་རེད་དེ། བོད་ཡིག་གི་སྟེང་ནས་སློབ་དཔོན་ཆེན་མོའི་གོ་ས་ཐོབ་པ་རེད། ཕྱི་
རྒྱལ་ལ་མཚོན་ན་ཡང་དེང་སང་རྒྱལ་ཁབ་སུམ་ཅུ་ལྷག་ན་ངོད་རིག་པ་ལ་ཞིབ་འཇུག་བྱེད་
ཀྱི་ཡོད་པ་དང་། དབྱིན་ཇིའི་ཉོའུ་ཅིན་སློབ་གྲྭ་ཆེན་མོ་དང་ཨ་རུའི་ཀུ་ལོན་པུའུ་སློབ་གྲྭ་ཆེན་
མོ་སོགས་སུ་བོད་ཡིག་ལ་བརྟག་དཔྱད་ཞིབ་འཇུག་བྱེད་བཞིན་ཡོད། གཞན་ཐེ་བན་སོགས་
སུ་མི་མང་བོ་ཞིག་གིས་བོད་ཡིག་སློབ་སྦྱོང་བྱེད་ཀྱི་ཡོད། དེ་བྱེད་པའི་རྩ་བ་ཅི་ཟེར་ན། བོད་
འདི་མི་རིགས་རླབས་ཆེན་དང་བོད་ཀྱི་རིག་གནས་འདི་ཡ་མཚན་པ་ཞིག་ཡིན་པས་རེད།
བོད་ཡིག་འདི་རྒྱ་ཡིག་དང་མི་འདྲ། ཀ་ཁ་སུམ་ཅུ་སྦྱོར་ཤེས་པ་ན་དོན་མ་ཤེས་ཀྱང་མིང་སྒྲ་
འདོན་ཐུབ་པ་རེད། རྒྱ་ཡིག་ཡིན་ན་མིང་རེ་དང་ཡི་གེ་རེ་ཡིན་པས་ཧ་ཅང་སློབ་དཀའ་བ་
རྙོག་འཛིངས་ཆེ་བ་ཞིག་རེད། དེའི་མི་ཚད་དབྱིན་ཡིག་དང་བསྡུར་ན་ཡང་བོད་ཡིག་འདི་ཧ་
ཅང་གི་སྔོན་ཐོན་ཡིན་པ་དེང་དབྱིན་བོད་གཉིས་ཀ་ཤེས་བའི་ཕྱི་རྒྱལ་བ་ཚོས་ཀྱང་ཁས་
ལེན་པ་རེད། འོན་ཀྱང་། བོད་རང་གི་ནང་དུ་ལ་ལ་ཞིག་གིས་བོད་ཡིག་ལ་མཐོང་ཆེན་མི་
བྱེད་པ་མ་ཟད། མཐོང་ཆུང་བརྙས་ཐབས་བྱེད་ཅིང་རྒྱ་སྐང་ཁ་འཁྱོག་སྣ་གཡོ་ཞིག་བཤད་
པ་ནི་དགེ་མཚན་ཞིག་ཏུ་འདོད་པ་འདི་ངོ་གནོང་དགོས་པ་ཞིག་རེད། དེས་ན་བོད་ཀྱི་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྐད་ཡིག་དང་རིག་གནས་འདི་དར་སྤེལ་གཏོང་བའི་ཆེད་དུ་ཐམས་ཅད་པོས་དཀའ་བ་
དང་བླངས། ཐག་པ་ཁུར་ལེན་བྱས་ནས་ཚོགས་འདུ་འཚོགས། གྲོས་མོལ་བསྡུར་གསུམ་
བྱས་པ་ཧ་ཅང་གི་བཟང་། ང་ལ་ན་ནིང་མཚོ་སྔོན་ཞིང་ཆེན་གྱི་བོད་རིགས་ཧྲུའུ་ཅི་ཞིག་ཡོད་
པ་ཁོང་ནས་བཤད་རྒྱུར། བོད་ལ་བླ་མ་གྲྭ་བ་མང་སོང་བས་མི་གྲངས་འཕར་མི་ཐུབ་པར་
འདུག ཧེ་རིགས་དང་རྒྱ་རིགས་མི་གྲངས་མང་ཞིང་དཔལ་འབྱོར་འཕེལ་རྒྱས་སུ་ཆེ་བར་
སོང་འདུག་ཅེས་ཟེར། ངས་ཁོ་ལ་དེ་ནི་ཁྱོད་འཆུག་སོང་། བོད་ཀྱི་མི་གྲངས་ཇི་ལྟར་འཕེལ་
རུང་རྒྱ་རིགས་ཀྱི་ངོ་ཡ་མི་ཡོང་ལ། མི་གྲངས་དང་རང་བྱུང་གི་ཐོན་ཁུངས་དོ་མ་མཉམ་ན་
དཀའ་ལས་མང་བོ་ཡོད་དེ། མའོ་ཀྲུའུ་ཞི་མཁས་པ་ཡིན་ཀྱང་དེའི་ཐད་ན་འཆུག་པ་ཁུར་
འདུག དེང་སང་ཀྲུང་གོ་ལ་མི་གྲངས་མང་སོང་བས་དབུལ་བོར་གྱུར་བ་དང་། ནམ་ཡང་
དཔལ་འབྱོར་ཐོག་ནས་ཕྱི་རྒྱལ་གྱི་རྗེས་མི་ཟིན་པ་ཡང་མི་གྲངས་མང་སོང་བས་རེད། དེའི་
སྟབས་བོད་ལ་མཚོན་ན་མི་གྲངས་ཉུང་བ་ལ་སྐྱོན་མེད། གཙོ་བོ་བོད་ལ་དགོས་པ་རིག་
གནས་རེད། འདི་མན་ལག་ཏུ་མ་འབྱོར་རོ། །
262



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དམག་སར་ལྷ་སྡེ་ལ་གནང་བའི་བཀའ་སློབ་
བཞུགས་སོ། །
འུ་ཚོ་ཐམས་ཅད་པོ་དེ་རིང་འདིར་ཁ་ངོ་ཞིག་ཐུག་སོང་བས། ངས་ཁྱེད་ཚོ་ལ་ཁ་བརྡ་
མདོར་བསྡུས་ཤིག་བྱེད། ཁྱེད་ཚོ་རྒྱུ་སྐྱོང་གི་འཁོར་བ་བ་རེད། ཡུན་རིང་བོ་འགོར་ཁོམ་མེད།
ང་ལ་ཡང་དེ་རིང་ཕྱི་དྲོ་བྱ་བ་རེ་ཡོད་པས། དེས་ན་ཁ་བརྡ་མང་བོ་མི་བྱེད་ཉུང་ཉུང་བྱེད།
ཁ་བརྡ་ནང་དོན་གསར་བ་ཅི་ཡང་མེད། སྔོན་ཆད་ཀྱང་ཁ་བརྡ་བྱེད་མྱོང་བ་ལྟར་ཡིན། ན་
ནིང་ཟླ་བ་བདུན་པའི་ནང་དུ་ས་འདིར་ཡོང་བ་ཡིན། ད་ལོ་ཟླ་བ་བརྒྱད་པའི་ནང་དུ་ཡང་
ཕྱིར་འདིར་ཐོན་པ་རེད། འདིར་ཡོང་བའི་དོན་རྩ་གཙོ་བོ། གཅིག་ན། ཨ་མཆོག་མཚན་ཉིད་
དགོན་པའི་འདུ་ཁང་གསར་དུ་འགྲུབ་ཡོད་པ་ལ་ལྟ་ཞོར་དང་། གཉིས་ན། རང་ཅག་ཚོ་
ཕན་ཚུན་བར་དད་པ་དག་སྣང་དང་བརྩེ་འདང་རི་མོ་ཆེ་ལ། ཁྱེད་ཚོ་སྨད་ནས་ས་ནག་པོ་
འདོམ་ལ་འཇལ། སྤྲིན་དཀར་པོ་ཐོད་དུ་བཟུང་ནས་ཁྱེད་གསེར་ཁྲི་དམག་སར་ཚོ་ངའི་
རྗེས་སུ་ཡོང་བ་རེད། སྤྱིར་ན་རང་ཅག་ཚོས་སྐྱིད་ཀྱི་རྟ་ཕོ་མཉམ་ཞོན། སྡུག་གི་ཁུར་བོ་མཉམ་
འཁུར་བྱས་ནས། ཁྱེད་ཚོ་ལ་འདུག་གྲོགས་འགྲོ་གྲོགས་བྱེད་དགོས་པ་རེད་དེ། རྒྱལ་ཁབ་ཀྱི་
བྱ་བ་ཟེར་བ་ང་ས་ཆ་འདི་ནས་ཁྱེད་ཚོ་བསྲུངས་ནས་འདུག་ཐུབ་མ་སོང་། འོན་ཀྱང་། ལོ་
རེ་བཞིན་ཁྱེད་ཚོ་ལ་སྐོར་བ་རེ་བྱས་ནས། ཁྱེད་ཚོ་བདེ་མོ་སྐྱིད་པོ་བྱས་འདུག་གམ། རྒྱུ་
ཟོག་ཟས་གསུམ་རེའི་འགོར་འབུད་བཞིན་ཨེ་ཡོད་ལ་བལྟ་བར་ཡོང་བ་ཡིན། ན་ནིང་ལ་
བལྟས་ན་ད་ལོ་ཁྱེད་ཚོ་ལ་རྒྱུ་ནོར་ཟས་གསུམ་ཡར་རྒྱས་ཡར་དར་དུ་འགྲོ་བཞིན་འདུག
མཚོ་མ་བདེ་ན་ཉ་མི་བདེ་བའི་དཔེ་ལྟར། རྒྱལ་ཁབ་ཀྱི་སྲིད་ཇུས་བཟང་བའི་དྲིན་རེད་མ་
263



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཏོགས། རིག་གནས་གསར་བརྗེའི་སྐབས་ལྟ་བུ་ཡིན་ན། འུ་ཅག་ལ་རང་རྒྱུ་རང་གིས་སྤེལ་
བའི་དབང་མེད། བོད་ཆོས་ཀྱི་བདག་པོ་ཆོས་ལ་དད་པ་ཡོད་པ་དང་། འཕགས་པ་སྤྱན་
རས་གཟིགས་ཀྱི་གདུང་རྒྱུད་རེད། བོད་ཀྱི་བྱིས་པ་སུ་ཡིན་ན་སྐད་ཆ་བཤད་ཤེས་པ་ནས་མ་
ཎི་ཡི་གེ་དྲུག་མ་རང་གཤིས་ཀྱིས་ལོབས་འགྲོ་བ་ནི་འཕགས་པ་སྤྱན་རས་གཟིགས་ཀྱི་གདུང་
རྒྱུད་ཡིན་པའི་རྟགས་རེད། དེའི་སྟབས་བོད་འདི་ཆོས་ལ་དད་ཅིང་ཆོས་ལ་དགའ། བོད་
ཕལ་ཆེར་ཆོས་ལ་དད་པ་ཡོད་པ་ཡིན། དེ་ནི་རང་གི་མི་རྒྱུད་གདུང་རྒྱུད་ལོ་རྒྱུས་སོགས་ཆ་
ཐམས་ཅད་ཀྱི་སྟབས་ཀྱིས་རེད། དེས་ན་ཁྱོད་ཚོ་ཚང་མ་འཇིག་རྟེན་ཁམས་སུ་སྐྱེས་ན། སྐྱེས་
པའི་མཐའ་མ་འཆི་བ། འདུས་པའི་མཐའ་མ་འབྲལ་བ་ཡིན་པས། སྐྱེས་བའི་མཐའ་ལ་འཆི་
དགོས་པ་རེད། དེ་བཞིན་འུ་ཅག་གི་རུ་སྡེ་འདི་ལ་མཚོན་ན་ཡང་ན་ནིང་ནས་ད་ལོ་བར་ཤི་
སོང་བ་གང་མང་ཞིག་འདུག་པ་དེ་རིང་མཇལ་རྒྱུ་མ་བྱུང་བ་སྙིང་རེ་རྗེ། ཤི་བོ་དེ་ཚོའི་ཆེད་
ངས་དེ་རིང་དཀོན་མཆོག་ལ་སྐྱབས་འཇུག་ཞུ། སྨོན་ལམ་རྣམ་པར་དག་པས་འཚམས་
སྦྱོར་བྱེད། ཤི་བོ་དེ་ཚོ་ལ་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད། ཐར་བ་
དང་ཐམས་ཅད་མཁྱེན་པའི་གོ་འཕང་ཐོབ་པའི་སྨོན་ལམ་འདེབས། གསོན་པོ་ཚོ་ཡིན་ན་
དེ་རིང་ཁ་ངོ་ཐུག་པ་ལ་དགའ་བ་ཡིན། སྤྱིར་ན་ཉེ་སྔོན་རྡོ་རྗེ་སོགས་ཡོང་ནས་ཁྱེད་ཚོ་ལ་
ཐུགས་རྗེ་ཆེན་པོའི་དབང་ཞིག་བསྐུར་དགོས་ཟེར། འོན་ཀྱང་། ད་རེས་དབང་གཅིག་ཀྱང་
བསྐུར་བ་མིན། ད་ཐེངས་ཡོང་དོན་ནི་ཚང་མ་ལ་ཁ་ངོ་ཞིག་ཐུག་འདོད་ཀྱིས་རང་མི་རང་
ཁྱིམ་དུ་འགྲོ་འགྲོ་བྱས་ནས་ཡོང་བ་ལས། བླ་མའི་ཚུལ་བྱས་ནས་ཡོང་བ་མིན། དཔོན་པོའི་
ཚུལ་བྱས་ནས་ཡོང་བ་ཡང་མིན། དེའི་སྟབས་ད་ཐེངས་དབང་ལ་སོགས་ས་གང་དུ་སོང་རུང་
བསྐུར་བ་མིན། ལོ་རྗེས་མ་རྣམས་སུ་ཕྱིར་ཡོང་ན་དབང་རེ་བཏོན་ན་མི་ཆོག་པ་མེད་མོད།
འོན་ཀྱང་། དབང་བཏོན་མ་བཏོན་ལ་ལྟོས་པ་མེད། གཙོ་བོ་རང་གི་སེམས་ཀྱིས་ཡོང་ན།
དད་པ་དག་སྣང་བྱས་ན་ཁྱི་མཆེ་ལས་འོད་ཟེར་དང་། རྡོ་ལས་བདུད་རྩི་བྱུང་བ་སོགས་ཀྱི་
གཏམ་རྒྱུད་བཤད་རྒྱུ་ཡོད། དེས་ན་ཁྱེད་ཚོ་སྐྱེས་ཕོ་མོ་སུ་ཡིན་ན་ཁ་བསམ་པ་དཀར་པོ་
264



བཀའ་སློབ་ཟིན་བྲིས་ཕྱོགས་བསྒྲིགས།
བཟུང་། རུ་སྡེ་བ་ཡིན་ན་ཁ་འཆམ་དགོས། གྲོས་འགྲིག་དགོས། ནང་རྐུས་མ་བྱེད། འཁོན་
འཛིང་རེས་མ་བྱེད། གསོད་རེས་མ་བྱེད། ཇག་རྐུས་ཁྲམ་གསུམ་བྱས་ན་ལན་ཆགས་བུ་ལོན་
རེད། རྗེས་སུ་འཇལ་ཚབ་སྤྲོད་དགོས་ལ། རྒྱལ་ཁབ་ཀྱི་ཁྲིམས་ལ་ཡང་ཐོགས་རྒྱུ་རེད། རང་
གི་རྒྱུ་ནོམ་པ་ཡང་ཡལ་འགྲོ། ལྷག་པར་དུ་རང་གི་ནང་ལ་ཕ་ཕུ་ནུ་གཅིག་གི་བདག་པོ། འཇིག་
རྟེན་གྱི་ཁ་དཔེར། བླ་མ་གཅིག་གི་སློབ་མ། དཀྱིལ་འཁོར་གཅིག་གི་ལྷ་ཚོགས་བྱས་ནས་
འདུག་བཞིན་དུ་ཇག་རྐུས་ཁྲུམ་གསུམ་བྱས་ན་ཧ་ཅང་མི་བཟང་། དེ་ནི་འཇིག་རྟེན་འདི་
ནས་ཆེས་ཁྲེལ་མེད་ཀྱི་མི་རེད། རང་རང་ཚོའི་བསམ་པའི་དོན་ཡང་མི་འགྲུབ། དེའི་སྟབས་
ནང་རྐུས་མ་བྱེད། གསོད་རེས་མ་བྱེད། འཁོན་རྡུང་རེས་མ་བྱེད། ཇག་རྐུས་ཁྲམ་གསུམ་མ་
བྱེད་དང་། ཁྱེད་ཚོའི་བསམ་པའི་དོན་འགྲུབ་ཅིང་རྒྱལ་ཁབ་ཀྱི་ཁྲིམས་དང་མཐུན་པས།
རྒྱལ་ཁབ་ཡིན་ན་ཡང་སྲུང་སྐྱོབ་བྱེད་རྒྱུ་རེད། སྔོན་ཆང་རང་ཅག་ཚོའི་མགོར་སྡུག་བསྔལ་
ཅི་ཡོང་བ་ཀུན་གྱི་སེམས་ན་ཡོད། ཕ་དང་བུ་བྲལ། མ་དང་བུ་མོ་བྲལ་ཞིང་འཇིག་རྟེན་ཕྱི་
མའི་ཁམས་སུ་སོང་བ་གྲངས་མེད་པ་རེད། དེ་རིང་ནངས་ཁ་སྲིད་ཇུས་ཡག་པ་རེད། རང་
རང་ཚོས་ཆོས་འདོན་བསམ་ན་འདོན་དབང་ཡོད། རྒྱུ་སྐྱོང་བསམ་ན་རྒྱུ་སྐྱོང་བའི་དབང་
ཡོང། རྒྱལ་ཁབ་ཀྱི་སྲིད་ཇུས་ཡག་པ་བོ་འདི་བཟང་ཞེས་ཀུན་གྱི་སེམས་ལ་བབས་འདུག དེ་
ལྟར་ན། རང་གི་ཁ་འགོ་བ་ཡིན་ན། རྫོང་དང་གྲོང་བརྡལ་གྱི་འགོ་འདྲེན་ཡིན་ན། ཚང་མ་རང་
རང་ཚོས་འདེམས་བཀོད་བྱས་པ་རེད། དེས་ན་ཁོང་ཚོས་ཀྱང་རུ་སྡེ་དམངས་ཚོགས་འདི་
སྐྱིད་ཐབས་བདེ་ཐབས་དང་། ཕྱུག་ཐབས་རྒྱས་ཐབས་ཤིག་གི་དོན་ལ་འབད་པ་བྱེད་
བཞིན་ཡོད་པས། ཁྱེད་ཚོས་ཀྱང་ཁོང་ཚོའི་ཁ་ལེན་ཚིག་བརྩི་བྱོས། མིས་མི་བརྩིས་ན་བླ་མ་
དང་དཔོན་པོ། ཤིང་གིས་ཤིང་བཀྱགས་ན་ལྷ་ཁང་དང་གསེར་ཁང་ཞེས་པ་བཞིན། རང་གི་
འགོ་འདྲེན་ཚོ་རང་གིས་མ་བརྩིས་ན་མི་ལ་མགོ་རྔ་མེད། མེ་ཏོག་ལ་མགོ་ཡུ་མེད་པ་ཞིག་ཏུ་
གྱུར་ན་འཇིག་རྟེན་ཁམས་སུ་སྐྱིད་པོ་མེད། གཞན་ཁྱེང་ཆུང་ཆུང་ཚོ་ཡིན་ན་ཕ་མ་ལོ་ལོན་ཚོ་
ལ་འཆི་ཁའི་འགྲམ་སྐྱོར་བྱོས། རྒས་ཁའི་ཚགས་ལེན་བྱོས། ལོ་ལོན་ཚོ་སྙིང་རྗེ་རེད། སེམས་
265



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསམ་པ་ཡོད་ཚད་ཁྱེད་བུ་ཕྲུག་ཚོའི་སྟེང་ལ་བཟུང་ནས་སྐྱོར་གཉོར་བྱས་ཏེ་ཁྱེད་ཚོ་ནར་
སོན་པ་རེད། ནར་སོན་རྗེས་དྲིན་ཅན་གྱི་ཕ་མ་ལ་དྲིན་ལོག་བྱས་ན་དེ་ལས་ལྷག་པའི་ཁྲེལ་
མེད་བྱེད་རྒྱུ་མེད། ཕ་མ་ལོ་ལོན་མ་ཤི་གོང་ལ་ཟས་ཞིམ་པོ་ཡོད་ན་བྱིན། གོས་འཇམ་པོ་ཡོད་
ན་སྐྱོན་ཐབས་བྱོས། ཤི་བའི་རྗེས་སུ་ངའི་ཕ་མ་ཞེས་ཆོས་དགེ་བ་འདྲ་བྱེད་ཁུལ་བྱས་ཀྱང་
ཕན་ཐོགས་ཆེན་པོ་མེད། སྐྱེས་བུ་དམ་པ་གོང་མ་ཚོས། མ་ཤི་གོང་ནས་དམ་ཆོས་རེམ་ལ་བྱོས། །
མིང་བྱང་མགོ་ལ་དབང་བསྐུར་བྱེད་ཚེ་འཕྱིས། །རྣམ་ཤེས་བར་དོར་ཁྱི་ལྟོགས་བཞིན་དུ་
འཁྱམས། །མཐོ་རིས་འདྲེན་པ་དེ་དག་དཀའ་ལས་ཡོད། །གསུངས་པས། མ་ཤི་གོང་ལ་ཆོས་
བཏོན་ནས་ཕྱི་རེམ་བྱེད་དགོས་པ་རེད་མ་གཏོགས། ཤི་བའི་རྗེས་སུ་མིང་བྱང་ཞིག་བྲིས་
ནས་དེའི་མགོ་ལ་དབང་བསྐུར་བྱེད་ཚེ་ཚར་སོང་བ་རེད། མ་ཤི་གོང་ལ་རང་གི་ཕ་མ་ལ་
གཅེས་སྐྱོང་རེ་བྱས་ན་ཤི་སོང་ཡང་རང་གི་སེམས་ལ་རང་བུ་བུའུ་ཕྲུག་ཅིག་ཏུ་གྱུར་བས་
དྲིན་ཅན་ལ་དྲིན་ལན་ཞིག་འཇལ་ཡོད་བསམ་ན་ཤི་སོང་ཡང་འགྱོད་པ་མེད། ཁྱེད་ཆུང་ཆུང་
ཚོ་ཡིན་ན་ན་ནིང་དང་ད་ལོ་སློབ་གྲྭའི་ནང་དུ་འགྲོ་བ་ཅུང་མང་བ་ཤིན་ཏུ་བཟང་། རང་རེ་
ཚོའི་རུ་སྡེ་བ་འདི་ལ་མཚོན་ན་ཁ་མིག་ཡར་ལྟ་རེད། དེ་ལ་ང་ཡང་དགའ་བ་ཡིན། ཕྱིས་སུ་
ཡང་བྱིས་པ་ཚོ་སློབ་གྲྭར་ཐོངས། རྒྱུ་ནོམ་པ་ཤུལ་དུ་བཞག་ནས་ཅི་ཡང་མི་ཕན། རྒྱུ་ནོམ་པ་
ཟེར་བ་མི་རྟག་པ་རེད། དམངས་གཙོ་བཅོས་སྒྱུར་སྐབས་སུ་བསགས་བསགས་ཚང་མ་
ཉིན་གཅིག་ལ་འཕྲོག་པ་ལྟ་བུ་རེད། དེ་བས་ཁོང་ཚོ་སློབ་གྲྭར་ཐོངས་ལ་ཡོན་ཏན་བཟང་
བོ་འབྱོར་དུ་ཆུགས་དང་དེ་ནི་རང་གི་རྒྱུ་ངོ་མ་རེད། དེས་ན་ཕ་མ་ཞིག་ཡིན་ན་རང་གི་བུ་
ཕྲུག་ལ་འཇོག་པ་ཞིག་བྱེད་བསམ་ན་ཡོན་ཏན་ཞིག་ཨེ་འབྱོར་འབོད་དང་ཕ་མ་ཡིན་
པའི་གོ་ཆོད་པ་རེད། སྔོན་ཆད་བཤད་པ་ཡང་དེ་ཡིན། བྱིས་པ་རྣམས་སློབ་གྲྭར་ཞོགས་ལ་
ཡོན་ཏན་ཞིག་འབྱོར་བ་བྱོས། ཁྱེད་མག་སར་མ་ལ་མཚོན་ན་དེ་རིང་ནངས་ཁ་རང་གི་
ལས་དོན་ལས་ནི་དང་སྤྱི་ཁྱབ་ཀྱི་བྱ་བ་ལས་ནི་ཡང་ཡོད་ལ། ལས་བྱེད་པ་མང་བོ་ཡོད་པ་ཤིན་
ཏུ་བཟང་བོ་རེད། ལས་བྱེད་པ་ཚོ་ཡིན་ན་རང་གི་ཁྱིམ་ཚང་ལ་ཡང་ཕན་ཐོགས་འདུག རྒྱལ་
266



བཀའ་སློབ་ཟིན་བྲིས་ཕྱོགས་བསྒྲིགས།
ཁབ་དང་ཡུལ་མི་ལ་ཡང་ཕན་ཐོགས་འདུག ཁོང་རང་ར ང་ཚོ་ཡང་སྐྱིད་པོ་འདུག དེ་མ་
གཏོགས་ཁྱེད་ཚོས་ཉིན་མཚན་ཀུན་ཏུ་དུད་འགྲོ་ཟོག་ལ་གཡོག་བྱས་ནས་རང་གིས་
བསགས་བསགས་འབད་འབད་ཀྱང་ཤི་བའི་ཉིན་གཞན་གྱིས་སྤྱོད་པ་ལས་རང་ལ་ཅི་
ཡང་མི་ཐོབ། དེས་ན་ཁྱེད་ཚོས་བུ་ཕྲུག་ཕྱི་རབས་པ་ལ་ཕན་ཞིག་འདོགས་བསམ་ན་ངས་
གོང་དུ་བ ཤད་པ་སེམས་ལ་ཟུངས། སྔོན་ཆད་མག་སར་མ་འདི་ཡར་ཡོང་དུས་རྒྱུ་ཟོག་
སེམས་ཅན་མེད་པས། ཁྱེད་ཚོའི་མེད་པོ་ཆད་པོ་རྣམས་ལ་ཕན་ཞིག་ཨེ་ཐོགས་བསམ་ནས་
ངས་འོ་ཕྱེ་བཟོ་གྲྭ་བཙུགས་པ་རེད། དེང་སང་འོ་ཕྱེ་བཟོ་གྲྭ་ཡིན་ན་རྒྱལ་ཁབ་ཀྱི་བཀའ་དྲིན་
གྱིས་ཇེ་རྒྱས་ཇེ་ཕྱུག་ཏུ་སོང་འདུག ལ་ལ་ཚོས་བཤད་ན་མག་སར་གྱི་འོ་ཕྱེ་བཟོ་གྲྭ་ཟེར་ལ།
དེ་ལྟར་ཟེར་ན་ཡང་མི་ཆོག་པ་མེད་དེ། དེ་རིང་ནངས་ཁ་རྒྱལ་ཁབ་ཀྱིས་ཀྱང་ཁྱེད་ཚོ་ལ་
ཕན་ཐོགས་ཀྱི་འདུག དེས་ན་ཁྱེད་ཚོ་ཡིན་རུང་རང་གི་བཟོ་གྲྭ་ཡིན་སོམས་ལ་ཤ་ཚ་ཚ་བྱོས་
དང་། འོ་ཕྱེ་བཟོ་གྲྭ་ཡིས་ཀྱང་ཁྱེད་ཚོ་ལ་ཕར་སྐྱེལ་ཚུར་ལེན་སོགས་ཕྱོགས་གང་ཐད་ནས་
ཕན་ཙ་གི་ཙིག་གེ་ཐོགས་ཀྱི་འདུག ཁྱེད་ཚོས་ཀྱང་དེ་བཞིན་དུ་རྒྱལ་ཁབ་ལ་ཡང་ཤ་ཚ་གྲོས་
འགྲིག་བྱོས། རང་གི་དོན་གཅིག་པུ་མ་བསམ། རང་དོན་གཞན་དོན་གཉིས་ཀ་དགོས་པ་
རེད། རྒྱལ་ཁབ་འུ་ཚོ་ལ་མཚོན་ན་རུ་སྡེ་ཆེ་བ་རེད། རུ་སྡེ་བའི་དོན་དག་མ་ཡོང་ན། ཁྱིམ་
ཚང་གཅིག་པུའི་དོན་དག་ཡོང་རུང་རྔ་མ་བརྟན་པོ་མི་ཡོང་། དེས་ན་རྒྱལ་ཁབ་ཀྱི་དོན་དག་
ཡང་སོམས་ལ། རང་གི་ནུས་ཚོད་ཀྱིས་ཕན་ཚུན་རོགས་རམ་བྱོས།
དོན་དག་གཞན་ཞིག་ཡོད་པ་ནི། ཁྱེད་ཚོ་ལ་ས་ཅུང་ཆུང་ཆུང་ཡིན། འཇིག་རྟེན་རྙིང་
བ་ཡིན་ན་ས་འ དི་ས་སྟོང་རེད། རང་ཅག་ཚོ་ཡུལ་འདིའི་ས་འཛིན་གྱི་དང་བོ་ཡིན། ཞོ་
ཆགས་ཀྱི་རུ་མ་ཡིན། ཡིན་ན་ཡང་རྒྱལ་ཁབ་ཀྱི་བྱ་བ་ཟེར་བ། འཇིག་རྟེན་གྱི་འཕོ་འགྱུར་
ཟེར་བ། དེ་རིང་ནངས་ཁ་ཁྱེད་ཚོ་ས་མེད་པ་ཞིག་ཏུ་གྱུར་འདུག་མོད། ངས་གོང་འགབ་
ཚང་མར་རྒྱུ་མཚན་རེ་བཤད་དང་། ཁྱེད་ཚོ་ལ་ས་ཅུང་ཞིག་ཇེ་ཆེར་འགྲོ་རྒྱུ་རེད་བསམ་ཡོད།
ས་མེད་ལ་དཀའ་ངལ་འདུག་ཟེར་ན། ཁྱེད་ཆིབས་བསུ་ལ་ཡོང་བར་བལྟས་ན། ཁྱེད་ཚོའི་རྟ་
267



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལ་ཤ་ཤེད་རྒྱས་ནས་ཤུར་འཐེན་འདུག དེར་བལྟས་ན་རྩྭ་ས་ཡང་ཧ་ཅང་གི་སྡུག་ཐུག་མ་
རེད། ངོ་མ་ས་མེད་རྩྭ་ཟ་རྒྱུ་མེད་ན་ཟས་ཟོག་སེམས་ཅན་དེ་འདྲ་འཕེལ་ཐུབ་པ་མ་རེད།
འོན་ཀྱང་། དེ་རང་ཅག་ཚོའི་ནང་གི་སྐད་ཆ་ཡིན། གཞན་ལ་དེ་ལྟར་མི་ཟེར། ཁྱེད་ཚོ་ལ་ས་
མེད་ཅིང་དཀའ་ངལ་ཆེ་ཞེས་བཤད། རྒྱལ་ཁབ་ཀྱི་ཁ་འཕྲོ་ཚོ་ཡིན་ན་ཁྱེད་ཚོའི་དོན་ལ་
ཐུགས་འདང་རེ་གནང་ཨེ་ཐུབ་བལྟ་རྒྱུ་རེད། །
ཁྱེད་ཚོའི་འཚོ་བ་རོལ་སྟངས་ལ་བཅོས་བསྒྱུར་རེ་བྱས་དང་བཟང་། ཁྱེད་ཚོའི་ཁ་ཟས་
ཤ་དང་འོ་མ་ལ་བལྟས་ན། འཛམ་གླིང་གི་ཕྱུག་པོ་སྒོར་དུང་ཕྱུར་མང་བོ་ཅན་ཚོས་ཀྱང་དེ་
འདྲ་ཟ་མི་ཐུབ། ཁྱེད་ཚོའི་འདུག་ས་དང་ཉལ་ས་ལ་བལྟས་ན། འཛམ་གླིང་ན་ཁྱེད་ཚོ་ལྟ་
བུའི་སྡུག་ཐུག་མི་འདུག ཅེས་ཧོ་ཡོའུ་པང་གིས་བོད་ཁུལ་དུ་ཡོང་སྐབས་དེ་ལྟར་བཤད་བྱུང་
བ་དེ་ནི་ངོ་མ་རེད། དེས་ན་རང་རང་ཚོའི་འཚོ་བ་ལ་ཅུང་སྒྱུར་བཀོད་བྱས་དང་བཟང་།
རང་གིས་འཚོ་བའི་འཁོར་ཡུག་ཅུང་སྐྱིད་པོ་མི་བྱེད་པར་ཉིན་མཚན་དུས་དྲུག་ཏུ་དུད་འགྲོ་
ཟོག་ལ་གཡོག་བྱས་ནས་བསགས་བསགས། གོན་མི་ཐུབ་ཟ་མི་ཐུབ་ན་ཕན་ཐོགས་ཅི་
ཡོད། དེས་ན་རང་གི་འཚོ་བའི་ཕྱོགས་ནས་གཙང་སྦྲ་རེ་བྱོས་དང་རང་གི་ཕུང་ཁམས་བདེ་
ཐང་ལ་ཡང་བཟང་། སྤྱི་ཚོགས་འཕེལ་རྒྱས་འགྱུར་ལྡོག་དང་བསྟུན་ནས་རང་རང་ཚོའི་བྱ་
བ་སྤྱོད་ལམ་ཐམས་ཅད་དེའི་རྗེས་ཟིན་པ་དང་སྤྱི་ཚོགས་དང་བསྟུན་ནས་འགྲོ་དགོས།
ཁྱེད་བན་སྔགས་ཚོ་ཡིན་ན་རང་ཚོ་ལ་སྦྱིན་བདག་ཁྱིམ་ཚང་མང་བོ་འདུག ཁྱེད་ཚོ་ཐུགས་
མཐུན་པོ་བྱོས། ཁྱེད་བན་བོན་སུ་ཡིན་ན། ཁྱེད་སྔགས་རྒན་ཚོས་ནང་ནས་ཕར་འཐེན་ཚུར་
འཐེན་བྱས་ན་རུ་སྡེ་བའི་དཀྲུག་ཤིང་རེད། དེས་ན་གཙོ་བོ་ཁྱེད་ཚོ་ནང་ཁུལ་དུ་ཐུགས་མཐུན་
པོ་བྱོས། སྡེ་བའི་ཉམ་ཉག་སྒོ ཁྱིམ་ཚང་གི་ན་ཚ་ཤི་ཆད་ཞིག་གི་དུས་སུ་བན་བོན་སྔགས་
ཀྱིས་ཕན་ཞིག་ཐོགས་ན་ཁྱེད་ཚོ་བན་བོན་སྔགས་པ་ཞིག་ཡོད་པའི་དགོས་པ་རེད། སྤྱིར་ན་
ཁྱེད་ཚོས་ཚེ་དང་སྒྲུབ་པ་སྙོམས་འཇུག་བྱས་ནས་ཚེ་གཅིག་ལུས་གཅིག་ལ་བདེ་བའི་གོ་
འཕང་ཐོབ་པ་ཞིག་བྱུང་ན་བཟང་མོད་དེ། དེ་འདྲ་བ་ཁྱེད་ཚོ་ལ་གནའ་ནས་ད་བར་དུ་གཅིག་
268



བཀའ་སློབ་ཟིན་བྲིས་ཕྱོགས་བསྒྲིགས་
ཀྱང་རྩི་རྒྱུ་ཨེ་ཡོད། རྗེ་བཙུན་མི་ལ་ལྟ་བུ་ལྡམ་ལྡམ་ངན་ངོན་ལ་བརྟེན་ནས་སྒྲུབ་སྦྱོང་ཁྱེད་
ཚོས་ཐུབ་པ་མ་རེད། ཐ་ན་ཞོ་འོ་མ་ཞིག་མེད་རུང་ང ཀའ་སྣང་འཆར་བ་རེད། དེས་ན་
དམངས་ཚོགས་ལ་ཕན་ཞིག་ཐོགས་ན་མ་སེམས་ཅན་གྱི་དོན་རེད། གྲྭ་ཁ་གྲོང་ཆོག་ཞིག་
ཡིན་རུང་ལྷག་པར་དུ་མེད་པོ་ཆད་པོ་ལ་ཁྱེད་ཚོས་རོགས་རམ་བྱོས། ཚོན་པོ་ཟ་རྒྱུ་ངང་ཞིམ་
པོ་འཐུང་རྒྱུ་ཡོད། འབའ་འབུལ་བ་མང་པོ་ཡོད་ན་འབད་བརྩོན་བྱས་ནས་འདོན་རྟ་
དབྱངས་དང་རྔ་རྡུང་འབུད་དཀྲོལ་བྱེད། མེད་པོ་ཆད་པོ་འབའ་འབུལ་བ་ཉུང་ན་གྱ་ལི་གྱི་
ལེ་བྱས། ཡང་ན་ཁོམ་པོ་མེང་ཁུལ་བཤད་པ་སོགས་དེ་འདྲ་མ་བྱེད། ཚང་མ་འདྲ་འདྲ་བྱོས།
སེམས་ཅན་ལ་ཕན་ཐོགས་ན་རང་གི་ཡང་སྒྲུབ་སྦྱོང་རེད། གཙོ་བོ་ཁྱོད་ཚོ་ཁ་འཆམ་པོ་གྲོས་
འགྲིག་པོ་བྱོས། རྒྱལ་ཁབ་ཀྱིས་ཆོས་སྒོ་ཕྱེས་ཡོད་པས་ཁྱེད་ཚོ་ལ་འདུ་ཁང་ཞིག་དགོས་རྒྱུ་
རེད་དེ། ངའི་བསམ་པ་ཡིན་ན་གནས་སྐབས་སུ་འདི་ཡིས་མ་ཆོག་པ་མེད། རང་གི་དཔལ་
འབྱོར་གྱི་ནུས་པ་དང་བསྟུན་དགོས། རུ་སྡེ་དམངས་ཚོགས་ཀྱི་འགོར་བཙན་དང་གཉན་གྱིས་
མ་འཇོག ཁྲལ་དང་འུ་ལག་མ་ལེན། ཁྲལ་འུ་ལག་བླངས་ན་ང་ཡང་འ ཐད་པ་མིན། དད་པ་
དག་སྣང་གི་ཡོང་ཚོད་ཀྱིས་རུ་སྡེ་དམངས་ཚོགས་ཀྱིས་ཁྱེད་ཚོ་ལ་ཡང་བལྟ་རྒྱུ་རེད། རྒྱུ་འབྱོར་
བའི་བབས་དང་བསྟུན། དམངས་ཚོགས་ཀྱི་ཁུར་དུ་འགྲོ་བ་མ་བྱེད། འཇིག་རྟེན་གཏམ་
དཔེ་ལ། སྔགས་པས་ལོངས་ན་རལ་བས་ཡོང་ཞེས་པ་བཞིན། ཁྱེད་ཚོ་རང་ངོས་ནས་ཡོང་ན་
འདུ་ཁང་གི་མ་ཡོང་བ་མེད། འཇིག་རྟེན་རྙིང་བ་ལ་ཁྱེད་ཚོ་སྦྲ་ནང་ནས་འཚོགས་པ་རེད།
དེ་བཞིན་རུ་སྡེ་མང་ཚོགས་ཀྱི་རྒྱུ་ནོར་གྱི་བབས་དང་བསྟུན་ནས་སོང་། ང་ཁྱིམ་ཚང་ཁ་ཤས་
ཀྱིས་བོས་ནས་སོང་ན། འབའ་འབུལ་བ་སྒོར་མོ་རེ་བྱིན་ན་གཅིག་ཀྱང་བླངས་བ་མིན། མི་
ལེན་པའི་རྒྱུ་མཚན་གཙོ་བོ་ཁྱེད་ཚོའི་རྒྱུ་འབྱོར་འཚོ་བ་ཡར་དར་ལ་སོང་ན་ངའི་རེ་བ་དེ་
ཡིན། དེ་རིང་ཁ་སང་ང་རང་ལ་དཀོན་མཆོག་གི་ཐུགས་རྗེས་རྒྱུ་ནོམ་ལ་སྡུག་བསྔལ་མེད།
ཁྱེད་ཚོ་ཡིན་ན་རྗེས་སུ་འདུ་ཁང་རེ་བཞེངས་ན་ཡང་ཧ་ཅང་དམངས་ཚོགས་ཀྱི་སྡུག་བསྔལ་
དུ་འགྱུར་བར་མ་བྱེད། དམངས་ཚོགས་ལ་གནོད་པ་ཆེན་པོ་མེད་པའི་སྟེང་ནས་འདུ་ཁང་
269



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གི་ཐེབས་རེ་སློང་མོ་བྱས་ན་ཆོག དེ་ང་རང་གི་བསམ་ཚུལ་ཡིན་པས་སེམས་ལ་ཟུངས།
གཞན་ཁྱེད་བན་བོན་སྔགས་ཆུང་ཆུང་ཚོ་ཡིན་ན་འདོན་པ་ཙམ་ཤེས་པས་མི་ཆོག
རིག་གནས་ཡོན་ཏན་རེ་སློབ་མ་གཏོགས། རྗེས་སུ་ཕར་ཁའི་སློབ་གྲྭ་དང་ཚུར་ཁའི་དགོན་
པ་གཉིས་བསྡུར་ན་ཕར་ཁའི་སློབ་ཆུང་གི་བྱིས་པ་ཚོའི་ཡོན་ཏན་ཡང་ཁྱེད་ཚོར་མེད་ཅེས་
ཟེར་ན་མི་བཟང་། ཡོན་ཏན་ཞིག་ཡོད་ན་གསང་སྔགས་ཀྱི་བྱ་བ་ཅི་སྒྲུབ་ན་སེམས་ལ་འཆར་
རྒྱུ་དང་ཁ་ནས་བཤད་རྒྱུ་ཞིག་རྙེད་པ་རེད། ཡོན་ཏན་ཅི་ཡང་མེད་པར་འདོན་ཤེས་པ་ཙམ་
ཡིན་ན་སྒྲ་སྡུད་འཁོར་ལོའི་ནང་དུ་འདོན་མཁན་ཞིག་ལ་འདོན་དུ་བཅུག་ན་ཡང་ཆོག་པས།
དེ་ལྟར་དུ་མ་སོང་བ་ཞིག་བྱོས། གཞན་དེ་རིང་མང་བོ་མི་བཤད། དེ་རིང་རང་ཅག་སྒར་
གྲོང་གཉིས་ཁ་ངོ་ཞིག་འཛོམས་པ་ན། རང་གི་སེམས་ན་ཡོད་པ་བཤད་དགོས་པ་རེད།
ཁྱེད་ཚོ་ང་ལ་དད་པ་དང་དུངས་པ་ཡོད་པ་རྫུན་མིན། ངས་ཀྱང་ཤེས་པ་རེད། ང་ཡང་དེའི་
སྟབས་ཞིང་ཆེན་དང་རྫོང་སོགས་ལ་མ་བཤད་པར་ཁྱེད་ཚོར་ལྟ་རྒྱུ་དང་ཁ་ངོ་ཐུག་ཆེད་
ཡོང་བ་ཡིན། ཁ་ངོ་ཐུག་པར་ཡོང་ཞོར་དུ་ཡང་ཁ་བརྡ་ཞིག་བྱེད་འདོད་པ་དེ་ཡིན། ཆུང་
ཆུང་གསར་བུ་ཚོ་ལ་ཡོན་ཏན་རེ་འབྱོར་ནས་ཕྱི་ལོགས་སུ་འགྲོ་ཐུབ་པ་བྱུང་བ་ལ་ང་སྙིང་
ཐག་པ་ནས་དགའ་བ་ཡིན། ཕྱིན་ཆད་ཀྱང་དེ་དོན་སེམས་ལ་ཟུངས། ཁྱེད་ཚོ་ཡང་ཕྱིར་འགྲོ་
དགོས། ང་ལ་ཡང་བྱ་བ་རེ་ཡོད་པས། མ་ཐུག་བར་དུ་ཐམས་ཅད་བདེ་མོ་བྱོས།
༈ འདིའི་སྒྲ་ཐག་མག་སར་གྱི་དགེ་རྒན་འཇའ་ལོ་ལགས་ནས་མཁོ་སྤྲོད་གནང་བ་ཡིན་པས་ཐུགས་རྗེ་ཆེ་
ཞུའོ། ། ༽
370



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །མཛོད་དགེ་གླིང་བ་དགོན་གྲོང་ལ་གནང་བའི་
བཀའ་སློབ་བཞུགས་སོ། །
གླིང་བ་དགོན་གྲོང་གི་ལོ་རྒྱུས་ལས། རབ་བྱུང་བཅུ་བདུན་པའི་མེ་སྦྲུལ་༼ ༡༩ ༨ ༩ ༽ལོའི་སྟོན་ཁར་གུང་ཐང་
དྲུག་པ་ཆེན་པོ་༧རྗེ་བཙུན་བསྟན་པའི་དབང་ཕྱུག་དཔལ་བཟང་བོ་མཆོག་ང གོན་འདིར་གདན་དྲངས་ཏེ་ཉིན་
ཁ་ཤས་ལ་བཞུགས། དགེ་འདུན་འདུས་པའི་ཚོག ས་དབུར་ཕེབས་ཏེ་ཐུགས་སྨོན་གནང་། ཐུགས་རྗེ་ཆེན་པོའི་
དབང་དང་། གདུགས་དཀར་བྱང་གྲོལ་གྱི་དབང་། འཇམ་དབྱངས་དམར་སེར་གྱི་རྗེས་གནང་བཅས་ཀྱི་བཀའ་
དྲིན་བསྩལ། ང གོན་གྲོང་གཉིས་ཀ་ལ་ཐུགས་བརྩེ་བས་བཀའ་སློབ་མང་དུ་བསྩལ་བ་ལས་ཟུར་གཅིག་སྒྲ་ཐག་
ལས་བཤུས་པ་འདི་ལྟར།
ས་ཆ་འདི་མགོན་པོ་འོད་དཔག་མེད་ཀྱི་གདུལ་བྱའི་ཞིང་ཁམས་དངོས་ཡིན། མཛོད་
ང གེ་གླིང་བའི་ས་ཆ སྔོན་མཛོད་དགེ་གླིང་བ་འདི་ཧ་ཅང་དར་མྱོང་། རྣམ་ཐར་སོགས་སུ་
གསལ་བ་ལྟར་ན་དུད་ཁྱིམ་སྟོང་གཅིག་དང་ལྔ་བརྒྱ་ཙམ་ཡོད་ཚོད་རེད། དེ་དུས་ཀྱི་དཔོན་
པོ་རྣམས་ཀྱིས་ཀུན་མཁྱེན་འཇིགས་མེད་དབང་བོ་དང་གུང་ཐང་བསྟན་པའི་སྒྲོན་མེ་སོགས་
ཡུལ་འདིར་གདན་དྲངས་ཏེ་ཆོས་འབྲེལ་ཟབ། ཀུན་མཁྱེན་ཡབ་སྲས་ཀྱི་སློབ་མ། གླིང་བའི་
དཔོན་ཚང་གི་རྒྱུད་དུ་འཁྲུངས་པའི་བླ་བྲང་དགེ་བཤེས་ཚུལ་ཁྲིམས་རིན་ཆེན་ཚང་གིས་རི་
བོང་དགོན་གསར་དུ་བཏབ་རྗེས་བླ་བྲང་ནས་དགེ་རྒན་མངགས་ཏེ་སྐྱོང་ཁུར་གནང་བ་
དང་དགོན་པའི་མིང་ཡང་ཀུན་མཁྱེན་མཆོག་གིས་བསྩལ་བའི་ལོ་རྒྱུས་ཡོད། མཛོད་དགེ་
ཉིན་མ་དང་བྱམས་མེ་བུམ་སྐོར་སོགས་གླིང་བ་ནས་ཆད་པ་ཤ་སྟག་རེད། ད་སྐབས་རུ་སྡེ་
སོགས་སྔོན་ལྟར་མི་རྒྱས་ཀྱང་སྐྱབས་མགོན་སྣང་བ་མཐའ་ཡས་ཀྱི་ཐུགས་བསྐྱེད་སྨོན་ལམ་
གྱིས་དགོན་གྲོང་གཉིས་ཀ་འཕེལ་རྒྱས་དགའ་རབ་བྱུང་འདུག དེང་སང་སྤྱི་ཚོགས་རིང་
དུ
271



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལུགས་ཀྱི་སྲིད་ཇུས་བཟང་ཞིང་རིག་གནས་གསར་བརྗེ་ཟེར་བའི་གཉའ་གནོན་མེད་པས་
རྒྱུ་ནོར་ཕྲན་ཚེགས་རེ་ཡོད་དུས། ཁྱེད་གསར་བུ་རྣམས་ཀྱིས་མགོ་འཕང་གནམ་དུ་བཏེགས་
ཏེ་རང་སྣང་གང་དྲན་མ་བྱེད། ཁྱེད་ཚོ་སུ་ཡིན་ཡང་ཕན་ཚུན་འགྲིག་མཐུན་ངང་། ཁ་སེམས་
དཀར་པོས་བྱ་བ་སྒྲུབས་དང་། སངས་རྒྱས་ཀྱི་ཆོས་དང་རྒྱལ་ཁབ་ཀྱི་རྩ་ཁྲིམས་ལ་མཐུན་
པས་རང་གི་ཚེ་འདི་ཕྱིའི་དོན་ཡང་དེས་འགྲུབ་པ་ཡིན། ངེད་གུང་ཐང་ཚང་ལ་མཚོན་ན།
སྐུ་གོང་མ་གུང་ཐང་བསྟན་པའི་སྒྲོན་མེ། རྗེ་དཀོན་མཆོག་བསྟན་པའི་རྒྱལ་མཚན་སོགས་
སྐུ་འཕྲེང་རིམ་བྱོན་ས་འདིར་ཕེབས་ཤིང་ཆོས་གསུངས་པས་མི་རབས་སྔོན་ནས་ཆོས་འབྲེལ་
ཟབ་མོ་ཡོད། བདག་ཀྱང་མཛོད་དགེ་གླིང་བར་ཐེངས་གསུམ་ལ་ཡོང་མྱོང་། བར་སྐབས་དུས་
དབང་གིས་མི་ལོ་བཞི་བཅུ་ཙམ་ལ་མ་ཐོན། ད་སྐབས་ལོ་མཐོན་པོར་སོན་ཀྱང་སྔོན་གྱི་ཆོས་
འབྲེལ་དང་ཁྱེད་ཚོའི་རེ་བ་ལྟར་འགྲིམ་འགྲུལ་མི་བདེ་ཞིང་ལམ་ཐག་རིང་བོ་ལ་མ་འཛེམས་
པར་ཡོང་བ་ཡིན། དེས་ན་ངའི་ཤ་ཚ་བའི་སེམས་གཏམ་ནི། དགོན་པ་གྲྭ་ཚང་ཡིན་ན་ཐུགས་
མཐུན་ཁྲིམས་གཙང་གི་ངོས་ནས་ལམ་བསླབ་པ་གསུམ་གྱི་ཉམས་ལེན་དང་། ལུང་སྡེ་སྣོད་
གསུམ་གྱི་འཆད་ཉན། ཐོས་བསམ་སྒོམ་གསུམ་སོགས་ལ་བརྩོན་པ། སྔར་སྲོལ་བཟང་བོ་མི་
ཉམས་པ་བཅས་བྱེད་རྒྱུ་ཤིན་ཏུ་ནས་ཀྱང་གལ་ཆེ། དེང་སང་ཆོས་ལུགས་དད་པ་རང་མོས་
ཡིན་ཀྱང་། དགོན་པའི་ནང་དུ་ཞུགས་ཕྱིན་དགོན་པའི་འགྲིག་ཁྲིམས་གང་ཡོད་ལ་བརྩི་
བཀུར་ནན་མོ་བྱེད་དགོས། ཁྱེད་འཇིག་རྟེན་གྲོང་བ་ཚོས་ནམ་ཡིན་ཡང་ནང་འཁྲུགས་དང་
ས་རྩོད་ཆུ་རྩོད་མི་བྱེད་པར་ཕུ་ནུ་འགྲིག་མཐུན། དཀོན་མཆོག་གསུམ་ལ་དད་པ་བརྟན་པོ་
བྱོས་དང་། ཡུལ་འདིར་སྔོན་ནས་ད་བར་དུ་ཚེ་འདས་ཅི་ཡོད་དང་ཁྱེད་ཅག་ཚང་མ་ལ་ཕྱི་མ་
ན་ངན་སོང་མེད། བར་དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་པའི་གོ་
འཕང་མྱུར་དུ་འཐོབ་པའི་སྨོན་ལམ་འདེབས། ཞེས་པ་ཙམ་ལས་མི་འདུག་ལ། ༼ མཛོད་དགེ་གླིང་བ་
དགོན་གྲོང་གི་ལོ་རྒྱུས་ལས་བཤུས་སོ། ། ༨
འདིར་ཡང་མཛོད་དགེ་གླིང་བ་དགོན་གྲོང་ལ་གནང་བའི་བཀའ་སློབ་སྒྲ་ཐག་གཞན་ཞིག་ལག་འབྱོར་བྱུང་
272



བཀའ་སློབ་ཟིན་བྲིས་ཕྱོགས་བསྒྲིགས།
བ་གཤམ་གསལ་
དེ་ལྟར་ཁྱེད་ཚོའི་རེ་འདོད་བཞིན་བཅོམ་ལྡན་འདས་འཕགས་མ་གདུགས་དཀར་
མོའི་བྱད་གྲོལ་གྱི་སྨིན་བྱེད་དབང་གི་རིམ་པ་རྣམས་ལེགས་པར་ཕ་རོལ་ཏུ་གྲུབ་ཟིན་པ་
དེའི་སྟེང་དུ་རྗེ་བཙུན་འཇམ་པའི་དབྱངས་དམར་སེར་གྱི་རྗེས་སུ་གནང་བ་ཡང་རྒྱུད་
ལྡན་བླ་མ་དམ་པའི་ཕྱག་བཞེས་བཞིན་ཕུལ་བ་ཡིན། འདིའི་ཆོ་ག་ཡང་ཡོངས་འཛིན་ཡེ་
ཤེས་རྒྱལ་མཚན་གྱི་གསུང་གི་རྗེ་བཙུན་འཇམ་པའི་དབྱངས་དཀར་པོའི་བསྟོད་པ་དེ་ལ་ཁ་
སྦྱོར་བྱས་ཏེ་བཏོན་པ་ལས་དཔེ་ཆ་ལག་ཏུ་མ་སོན། འོན་ཀྱང་། རྗེ་བཙུན་འཇམ་པའི་དབྱངས་
དཀར་པོ་དང་དམར་པོ་ལ་སྐུའི་མདོག་དང་རྣམ་པ་སྟོན་ཚུལ་ཙམ་མ་གཏོགས། གང་ཡིན་
རུང་རྒྱལ་བ་ཐམས་ཅད་ཀྱི་ཡབ་རྒྱལ་བའི་ཐུགས་གཉིས་སུ་མེད་པའི་ཡེ་ཤེས་དེ་ཉིད་ལྷ་སྐུ་
བཞིན་ལག་གི་རྣམ་པར་ཤར་བ་ནི་གཅིག་པ་ཡིན་པས། དེ་ལ་ཁྱད་པར་ཅི་ཡང་མེད། དེས་
ན་དེ་རིང་ཁྱེད་རྣམས་ལ་སྨིན་བྱེད་དབང་གི་རིམ་པ་རྣམས་བསྐུར་ཟིན་པ་ཡིན། ང་ད་
ཐེངས་འདིར་གསར་དུ་ཐོན་པ་རེད་དེ། ཁྱེད་དགོན་པ་གྲྭ་ཚང་གི་གྲྭ་བའི་གྲྭ་ཚུགས་དང་རྣམ་
འགྱུར། འདོན་པ་གསུང་བ་སོགས་ཚང་མ་ལ་བལྟས་ན་སེམས་དགའ་བ་ཞིག་རེད། ས་ཆ་
འདི་འདྲ་བ་ཞིག་ནས་གྲྭ་ཚང་འདི་འདྲ་བ་ཞིག་འཛོམས་རྒྱུ་བྱུང་བ་དེ་ཡང་སངས་རྒྱས་ཀྱི་
བསྟན་པ་དར་བའི་རྟགས་སུ་སོང་བ་རེད། དེས་ན་ཁྱེད་རྣམ་པ་གྲྭ་ཚང་ཡིན་ན། གཙོ་བོ་
དགེ་འདུན་ཐུགས་མཐུན་ཁྲིམས་གཙང་ཞེས་གསུངས་པ་ལྟར། ཐུགས་མཐུན་པ་ནི་ཨང་
དང་བོ་ལ་བཞག་ཡོད་པས་ཁྱེད་རྣམ་པ་ཚོ་ཐུགས་མཐུན་རྒྱུ་དེ་ནི་ཤིན་ཏུ་ནས་ཀྱང་གལ་
ཆེའོ། ། །
ཁྱེད་རྣམ་པ་ཚོ་ཐུགས་མཐུན་པའི་སྟེང་ནས། སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་ཁོ་
ན་ཡིན། །ཞེས་སློབ་དཔོན་དབྱིག་གི་གཉེན་པོས་གསུངས་པ་བཞིན། སངས་རྒྱས་བསྟན་པ་
དར་མི་ད ར་དགེ་འདུན་གྱི་སྡེ་ལ་རག་ལས། དེ་ཡང་སངས་རྒྱས་ཀྱི་བསྟན་པ་ལ་ལུང་གི་
373



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བསྟན་པ་དང་རྟོགས་པའི་བསྟན་པ་གཉིས་ལས་མེད་ལ། དེ་འཛིན་པ་བོ་ནི་དགེ་འདུན་གྱི་
སྡེ་རེད། སྤྱིར་ན་དགོན་པ་ལ་ལྷ་སྐུ་དང་མཆོད་ཆ། འདུ་ཁང་གི་བཟང་ངན། སྐུ་གསུང་ཐུགས་
རྟེན་གྱི་མང་ཉུང་སོགས་ནི་སངས་རྒྱས་ཀྱི་བསྟན་པ་དར་བའི་གྲངས་སུ་མི་འཇོག གཙོ་
བོ་སངས་རྒྱས་ཀྱི་བསྟན་པ་དར་མི་དར་དགེ་འདུན་ཐུགས་མཐུན་ཁྲིམས་གཙང་བའི་སྒོ་ནས་
ལམ་བསླབ་པ་གསུམ་གྱི་ཉམས་ལེན་དང་། ལུང་སྡེ་སྣོད་གསུམ་གྱི་འཆད་ཉན། ཆོས་འདུལ་
བ་བཞིན་བྱུང་ན་ད་གཟོད་སངས་རྒྱས་ཀྱི་བསྟན་པ་དར་བར་འཇོག་པས། ཁྱེད་རྣམ་པ་
ཐུགས་མཐུན་ཁྲིམས་གཙང་བ་ཤིན་ཏུ་གལ་ཆེའོ། །ན་ནིང་བར་ལ་ཁྱེད་ཚེ་ཆུང་སུ་ཡིན་ན་
རིག་གནས་གསར་བརྗེ་སོགས་ཀྱི་སྐབས་སུ་ཆོས་གཏན་མེད་གཏོང་རྒྱུ་འདྲ་བྱས་སོང་བས།
ཐམས་ཅད་ལ་ཆོས་སྐོམ་བྱུང་ཡོད་པ་རེད། དེའི་སྟབས་གྲོང་བ་ཚོ་ཡིན་ན་མཇལ་ས་རྙེད་
ཚད་ཡིན་མིན་ཀུན་ལ་མཇལ་བ་དང་། བྱིས་པ་ཚང་མ་གྲྭ་བ་བྱེད་རྒྱུ་ཟེར་བ་མང་རུང་། ཉེ་
སྐབས་གྲྭ་ལོག་བྱེད་པ་ཇེ་མང་རེད། གྲྭ་བ་བྱེད་རྒྱུ་དེ་ཡང་ལས་སླ་མོ་མིན། ཁྱིམ་ནས་ཁྱིམ་
མེད་པར་རབ་ཏུ་བྱུང་ནས་གནས་འདིར་འདུག་དགོས་ན་ཡང་ཧ་ཅང་གི་དཀའ་མོ་ཞིག་
རེད། དེས་ན་དེང་གི་དུས་ཡིན་པས་གནས་ཚུལ་དེ་འདྲ་འབྱུང་བ་ཡོད་རྒྱུ་རེད། ཁྱེད་རྣམ་
པ་ཚོ་ཡིན་ན་འཇིག་རྟེན་འཁོར་བ་དང་བྲལ་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་བའི་
དགོས་པ་སྟེ། ཆོས་འཆད་ཉན་བསླབ་པ་སློབ་གཉེར་དང་། དགོན་པའི་འགྲིག་ལམ་ཀུན་
སྤྱོད་བསྲུང་དགོས། གུང་ཁྲན་ཏང་གིས་ཆོས་ལ་དད་པ་རང་མོས་ཞེས་གྲྭ་བ་བྱེད་མི་བྱེད་
དང་ཆོས་ལ་དད་པ་བྱེད་མི་བྱེད་རང་དབང་ཟེར་བ་ལས། དགོན་པའི་འགྲིག་ལམ་ཀུན་སྤྱོད་
བསྲུང་དགོས་པ་དེ་དང་ཁ་ཁ་ཡིན། ཆོས་འདོན་མི་འདོན་རང་དབང་རེད་མ་གཏོགས།
དགོན་པ་ཞིག་ཏུ་ཞུགས་ན་དེའི་འགྲིག་ལམ་ཀུན་སྤྱོད་བརྩི་དགོས། དེས་ན་ཁྱེད་ཚོས་ཕྱིན་
ཆད་ཀྱི་རིམ་པར་བླ་མ་ལས་སྣ་ཚོའི་ཁ་ལེན་ཚིག་བརྩི་བྱོས། བླ་མ་གོང་མ་ཚོས་རྐང་ཚུགས་
པ་ཉམས་པ་སླར་གསོ་མ་ཉམས་གོང་འཕེལ་དུ་འགྲོ་བ་ཞིག་བྱས་ན། སྐྱེས་བུ་དམ་པ་དེ་ཚོས་
ཐུགས་བརྩེ་བ་ཆེན་པོས་རྗེས་སུ་འཛིན་པ་ལ་དོགས་པ་མི་དགོས་པ་དེ་ལྟ་བུ་རེད། ང་ལ་རྡོ་
ན74



བཀའ་སློབ་ཟིན་བྲིས་ཕྱོགས་བསྒྲིགས།
རྗེ་སློབ་དཔོན་གྱི་ནུས་པ་དང་མཚན་ཉིད་ཚང་བ་མ་རེད་དེ། ཡིན་ན་ཡང་རྗེ་བཙུན་འཇམ་
པའི་དབྱངས་ཀྱི་མཚན་གྱིས་བྱིན་གྱིས་བརླབས་པ་ཡིན་པས། ད་ཐེངས་ཀྱི་རྟེན་འབྲེལ་འདི་
ཚོ་ལ་བརྟེན་ནས་ཁྱེད་རྣམ་པ་ཚོའི་རྒྱུད་ལ་ཤེས་རབ་ཁྱད་པར་ཅན་རེ་སྐྱེས་ཤིང་། དེ་ལ་
བརྟེན་ནས་ཐོས་བསམ་སྒོམ་གསུམ་རྣམ་པར་དག་པ་ཞིག་བྱས་ཏེ། རང་རང་ཚོའི་ཚེ་ཕྱི་མ་
ཕན་ཆད་ཀྱི་དོན་འགྲུབ་པའི་སྨོན་ལམ་འདེབས།
གྲོང་བ་ཚོ་ལ་གོང་དུ་བཤད་པ་ལྟར་དུ་ཁྱེད་ཚོ་སུ་ཡིན་ན་འཆི་མི་དགོས་པ་ནི་གཅིག་
ཀྱང་མེད། ནམ་འཆི་ཆ་མེད་རེད། འཆི་ཁ་བླ་མ་དཀོན་མཆོག་ལ་གསོལ་བ་ཐོབས། སྡིག་པ་
གང་བྱས་ལ་འགྱོད་བཤགས་བྱོས། རང་གང་ལ་དད་པའི་བླ་མ་ལ་གསོལ་བ་ཐོབས་དང་།
ཕྱི་མ་བར་དོའི་འཕྲང་ནས་འཇིགས་སྐྲག་གི་སྣང་བ་ཤར། ལས་ཀྱི་གཤིན་རྗེ་ཡིས་དེད། མགོན་
མེད་སྐྱབས་མེད་དུ་གྱུར་ཚེ། ཁྱེད་ཚོའི་བླ་མ་ཁྱེད་ཚོ་ལ་ལམ་སྟོན་པར་ཡོང་ཐག་ཆོད་ཡིན།
དེ་ཚོ་སེམས་སུ་ཟུངས་ལ་གསོལ་འདེབས་བྱེད་རྒྱུ་ནི་གལ་ཆེའོ། །བླ་མ་ལ་ཁ་ཙམ་གྱི་གསོལ་
འདེབས་ཏེ། ངོ་རིག་དུས་སྐྱབས་སུ་མཆི། སྐྱབས་སུ་མཆི་ཞེས་པ་ལས། ཕར་སོང་ཚེ་མི་དགེ་
བ་ཏག་ཏག་བྱས་ནས་བླ་མའི་ཁ་གཅིག་ཀྱང་མ་བླངས་ན། ཉེས་པ་ཅི་ཡོད་རང་གིས་འཁུར་
བ་ལས་བླ་མའི་མགོར་འཇོག་ཐབས་མེད། དེ་མིན་པར་བླ་མའི་ཁ་བྱས་ན། བཙན་ཐབས་
འཚང་རྒྱ་བླ་མའི་འཕོ་བ་ནི། །སྟོབས་ལྔ་ཡང་དག་སྦྱར་བའི་གདམས་ངག་གིས། །དག་པའི་
ཞིང་དུ་གསུངས་པ་ཡིན་པས། རང་ར ང་ཚོ་ལ་དད་པའི་ཨ་ལོང་ཡོང་ན། འདྲེན་པའི་ལྕགས་
ཀྱུ་ཡོད་རྒྱུ་རེད། དེས་ན་ཁྱེད་ཚོ་སྡུག་ཐུག་པའི་དུས་བཙན་ཐབས་འཚང་རྒྱ་བླ་མའི་འཕོ་བ་
ལ་བརྟེན་ནས་ཁྱེད་ཚོ་ལ་ཚེ་ཕྱི་མ་ནས་ལམ་སྣ་འདྲེན་པ་ཞིག་ཡོང་ཐུབ་རྒྱུ་རེད། དེ་ཚོ་སེམས་
ལ་བཟུང་ནས། དལ་འབྱོར་ཐོབ་པ་དོན་ལྡན་དུ་འགྲོ་བ་དང་། རྒྱལ་བའི་བསྟན་པའི་སྙིང་
བོ་རང་གཞན་སེམས་ཅན་ཐམས་ཅད་ཀྱི་རྒྱུད་ལ་ཅི་ནས་ཀྱང་འབྱོར་བ་རེ་ཐུགས་ལ་འདོགས་
པར་ཞུ་བ་དང་།
ད་རེས་ང་དགོན་པ་གྲྭ་ཚང་འདི་ལ་གསར་དུ་ཐོན་པ་ཡིན་པས། ཁྱེད་ཚོས་འདུ་ཁང་
ཏ75



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གསར་དུ་ཕུབ་ཡོད་པ་ལ་ལེགས་སྐྱེས་སུ་རྒྱལ་བའི་ཡུམ་དུམ་པ་བཅུ་གཉིས་ཡོད། ཁྱེད་ཚོས་
རྒྱལ་བའི་ཡུམ་ཤེས་རབ་ཀྱི་མན་ངག་གི་གཞུང་འདི་ལ་བརྟེན་ནས་ཚེ་ཕྱི་མ་ཕན་ཆད་ཀྱི་
དོན་འགྲུབ་པ་ཞིག་དང་། དགོན་པ་འདི་ལ་ཆོས་འཆད་ཉན་བསླབ་པ་སློབ་གཉེར་རྒྱུས་
པའི་རྟེན་འབྲེལ་ཡིན། གཞན་ཁྱེད་ཚོའི་འདུ་ཁང་ལ་ཞལ་འདེབས་སུ། ང་རང་གི་ངོས་ནས་
ཀྱང་ཡོད་པ་མ་རེད་དེ། ཁྱེད་ཚོའི་རུ་སྡེའི་དད་པ་དག་སྣང་གི་འབུལ་བ་འདིར་སྒོར་སྟོང་
ཕྲག་གཉིས་ཡོད། དེ་ཁྱེད་ཚོའི་འདུ་ཁང་ནང་ལ་འབྲེལ་ཞིག་གི་མཚོན་བྱེད་ཡིན། རྗེས་སུ་
ཡང་ང་ལོ་མཐོན་པོ་རེད་དེ། ཡིན་ན་ཡང་བླ་མ་དང་དཀོན་མཆོག་ལ་གསོལ་བ་བཏབ་
ནས། སངས་རྒྱས་ཀྱི་བསྟན་པ་ལ་ཕན་ཅུང་ཟད་ཅིག་ཐོགས། བོད་ཁ་བ་ཅན་ལ་ཞབས་
འདེགས་ཅུང་ཙམ་རེ་ཞུ་ཐུབ་ན། ད་རུང་མ་ཤི་ན་བསམ་ཡོད། སངས་རྒྱས་ཀྱི་བསྟན་པ་དང་
བོད་ཁ་བ་ཅན་ལ་ཕན་ཐོགས་མེད་ན། ཚེ་འདིའི་སྣང་བ་དང་བྲལ་ནས་ཕྱི་མ་དག་པའི་ཞིང་
དུ་འགྲོ་བའི་སྨོན་ལམ་རྒྱག་རྒྱུ་དེ་ལྟ་བུ་ཡིན། ཞེས་གསུངས་སོ། །
276



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཁོ་ཚེ་ནས་གྲྭ་ཚང་གི་ཤིང་སློང་ཐོག་ཏུ་གནང་བའི་
བཀའ་སློབ་བཞུགས་སོ། །
རྣམ་ཐུར་དཔག་ལྗོན་ལས། དེ་ནས་ཤིང་སློང་སྟེང་དུ་ཕེབས། ཉིན་གུང་གི་བཞེས་པ་་གྲྭ་ཚང་དང་ལྷན་དུ་བཞེས་
ཞལ་གསུངས་མང་བོ་གནང་། པེ་ཅིན་དུ་སྨན་ཁང་ནས་བཞུགས་ཚུལ། བརྟགས་དཔྱད་བྱས་ཚུལ། དེ་ནས་ལན་ཀྲུའུ་
ནས་སྨན་ཁང་དུ་བཞུགས་ཚུལ་སོགས་ཞིབ་རྒྱས་སུ་གསུངས་ཤིང་། ཞེས་གསུངས་ཤིང་བཀའ་སློབ་ང ངོས་གཤམ་
གསལ།
ངའི་ནད་གཞི་འདི་རྒྱ་སྨན་པ་དང་ཚན་རིག་གི་བརྟག་དཔྱད་བྱས་ན་ནད་ཚབས་
ཆེན་རེད་ཟེར། འོན་ཀྱང་། བདག་ལ་འདི་ན་བཞིན་ཡོང་བསམ་པའི་ཚོར་སྣང་སྤུ་ཙམ་ཡང་
མི་འདུག་པ་ནི་བླ་མ་དཀོན་མཆོག་གི་དྲིན་ཡིན་རྒྱུ་རེད། ད་ཐེངས་ང་ཡོང་དོན་གཙོ་བོ་ང་
ཆུང་དུས་ས་ཆ་འདི་ནས་ལག་ཆགས་པ་ཡིན། དེའི་སྟབས་ཀྱིས་དུངས་པ་ཧ་ཅང་ཆེ། ད་ལོ་
གྲྭ་ཚང་གིས་འདུ་ཁང་ཕྱོགས་ལ་ལས་ཀ་ལྗིད་མོ་ལ ས་ཏེ་ཚེགས་དཀའ་ལས་ཅུང་ཆེན་པོ་
མྱོང་སོང་། དེའི་སྟབས་ཀྱིས་ང་རང་གི་སྒོར་མོ་ཁྲི་གཅིག་གི་འགྲོ་སྒོ་ཕུལ་ཏེ་ལྷན་དུ་ཤིང་
སློང་བྱས་པ་ཡིན། འདི་ནང་ཆེན་གྱི་སྒོར་མོ་མིན། ང་རང་གི་སྒོར་མོ་ཡིན་པས། ཐམས་ཅད་
ཀྱིས་ཤིང་སློང་སྐྱིད་པོ་ཞིག་བྱོས། ད་ནི་གུང་ཐང་ཚང་ལ་མཚོན་ན་ཁྲི་ཆེན་དགེ་འདུན་ཕུན་
ཚོགས་མ་གཏོགས་པ་སྐུ་ཕྲེང་ཐམས་ཅད་དགུང་ལོ་བདུན་ཅུ་ལ་བཞུགས་པ་ཡོད་པ་མ་རེད།
ང་ད་ལོ་བདུན་ཅུ་དོན་བཞི་རེད། ལོ་ཧ་ཅང་མཐོན་པོ་རེད་ ད་ལོ་ལུས་ཕུང་ཡང་ཧ་ཅང་
བདེ་མོ་མི་འདུག ང་ལ་སྐུ་ཕྲེང་གོང་མ་ཚོ་བཞིན་ཡོན་ཏན་ཆེན་པོ་མེད། ཡོད་རུང་མེད་རུང་
སངས་རྒྱས་ཀྱི་བསྟན་པ་དང་ཀུན་མཁྱེན་བླ་མ་ཡབ་སྲས་ལ་ཞབས་ཞུ་ཅུང་ལེགས་པོ་ཐུབ་
27?



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཚོད་ཀྱིས་བྱས་པ་ཡིན། ཚོགས་ཆེན་ཁྲི་བ་ལ་ཡང་ཐེངས་གཉིས་སུ་བསྡད། ཚོགས་ཆེན་འདུ་
ཁང་ལ་མེ་སྐྱོན་ཤོར་དུས་ཡིན་ནའང་འདྲ། གུང་ཐང་མཆོད་རྟེན་ཤུལ་མེད་དུ་བཏང་འདུག་
པའང་སྔར་ལས་ལྷག་པ་ཞིག་བསྐྱར་བཞེངས་བྱས། དེ་མིན་ཁོང་ཨ་ལགས་རྡོ་རྗེ་འཆང་རྗེ་
འཇིགས་མེད་འཕྲིན་ལས་རྒྱ་མཚོའི་དབང་རྒྱུན་ཆ་ཚང་བ་བླ་མ་རྣམ་པ་དང་དགེ་བཤེས་
རྣམ་པའི་ཕྱག་ལ་ཕལ་ཆེར་འཕྲོད་ཡོད། དགའ་ལྡན་གསེར་གདུང་ཆེན་མོའང་བསྐྱར་
བཞེངས་ཀྱི་ལས་འགོ་རྩོམ་ལ་ཉེ་འདུག ད་ངའི་བྱ་བ་ཕལ་ཆེར་འགྲུབ་ཡོད་མོད། འོན་ཀྱང་།
ཀུན་མཁྱེན་མཆོག་སྤྲུལ་རིན་པོ་ཆེ་ནས་ཀྱང་ཁོང་གིས་འགྲོ་སྒོ་བཏང་ཏེ་བླ་བྲང་བཀྲིས་
འཁྱིལ་ནས་བསྟན་འགྱུར་དག་འདོན་གྱི་ཞབས་བརྟན་དང་འཇིགས་བྱེད་ཀྱི་ཞི་རྒྱས་གཉིས་
ཀྱི་སྦྱིན་སྲེག་འབུམ་དག་བསྒྲུབས། གདུགས་དཀར་བྱེ་བའི་མཚོན་ཞབས་བརྟན་གཞན་
གྱིས་སྒྲུབ་དཀའ་བ་བསྒྲུབས་སོང་། བླ་མ་དཀོན་མཆོག་གི་ཐུགས་རྗེ་དང་། ཀུན་མཁྱེན་བླ་
མའི་ཐུགས་རྗེ་སྨོན་ལམ་གྱིས་ནད་གཞི་སངས་དྲག་དུ་འགྲོ་མུས་ཞེས་པར་གྲྭ་རྒན་གཞོན་
རྣམས་དགའ་བའི་མཆི་མ་དབང་མེད་དུ་བཞུར་ཞེས་གསུངས་སོ། ། །
278



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དབལ་ཤུལ་གཅའ་རུ་བ་ལ་གནང་བའི་
བཀའ་སློབ་བཞུགས་སོ། །
ལམ་བར་དུ་གཅའ་རུ་སྡེ་བའི་ཆིབས་བསུ་དང་ཇ་ཐབ་སྟེང་ལ་ཕེབས་ཏེ་སེར་སྐྱ་བརྒྱ་ཕྲག་ཁ་ཤས་ལ་འཕོ་ལུང་
གནང་བ་དང་མཇུག་ཏུ་ཉིད་ཀྱི་ཞལ་ནས།
ད་སྐབས་སྡེ་བ་སོ་སོའི་བར་ལ་ས་རྩོད་ཚབས་ཆེ་བའི་གནས་ཚུལ་འདི་ལ་ཁྱེད་ཚོས་
འདང་ཞིག་རྒྱོབ་དང་ད་སྐབས་རྒྱལ་ཁབ་ཀྱི་སྲིད་ཇུས་བཟང་ཞིང་འདི་འདྲའི་དུས་ཡག་
ནམ་ཡག་འདི་འདྲའི་བདེ་སྐྱིད་ལྡན་སྐབས་འདིར་རང་རང་གི་འཚོ་བ་བདེ་སྐྱིད་དང་
ལྡན་པ་ཞིག་ལ་རོལ་ན་བཟང་། གལ་སྲིད་ས་དོན་ཆུ་དོན་ལ་མི་ཞིག་བསད་ན་རྒྱལ་ཁབ་ཀྱི་
ཁྲིམས་ལ་འགལ་བ་དང་རང་ཡང་འགྲོ་སའི་ཁུང་བུ་མི་རྙེད་པར་ཡར་ལ་མགོ་བཏགས་ན་
ཇི་འདྲ་ཡིན། མར་ལ་མགོ་བཏགས་ན་ཇི་འདྲ་ཡིན་ཞེས་བླ་མ་རིག་རིག་ལ་ལུང་བསྟན་
ཞུས། དཔོན་པོ་རིག་རིག་ལ་ངོ་དགའ་བྱས་ཏེ་སྲོག་ལ་མི་འབབ་པའི་ཐབས་ཤིག་སྐྱབས་
འཇུག་ཞུས་རུང་རྒྱལ་ཁབ་ཀྱི་ཁྲིམས་ལ་སྦྱར། དེ་དུས་རང་སྡུག་བསྔལ། ཁྱིམ་བཟའ་ཚང་
དང་ཕ་མ་ཉེ་འབྲེལ་རྣམས་སེམས་ཁུར་སྡུག་བསྔལ་ལ་སྦྱོར་བ་ལས། ད་ལྟ་རང་གིས་འདང༌
གསལ་བོ་ཞིག་རྒྱོབ་དང་བསམ་བློ་སྔོན་ལ་བཏང་ན་མཁས་པ་ཡིན། འགྱོད་པ་རྗེས་སུ་སྐྱེས་
ན་བླུན་པོ་ཡིན་ཞེས་སོགས་ཞལ་བརྡ་གནད་དུ་བསྣུན་པ་གནང་། །
༈ རྣམ་ཐར་དཔག་ལྗོན་ལས་བཤུས།༽
279



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཨ་མཆོག་སྟོད་སྨད་ལ་གནང་བའི་བཀའ་
སློབ་བཞུགས་སོ། །
༡༩ ༩ ར ལོའི་བོད་ཟླ་བརྒྱད་པའི་ཚེས་གཉིས། སྤྱི་རྩིས་ཀྱི་ཟླ་བ་༩ བའི་ཚེས་ ༢༢ ཉིན་གྱི་སྔ་དྲོ་མཚན་ཉིད་
ད གོན་ནས་ཧོང་ཡོན་དུ་ཕེབས་པའི་ལམ་བར་ནས་ཨ་མཆོག་སྒར་གསར། ཚ་རུ་ཚ་ལུང་དང་ཨ་མཆོག་སྟོད་མ་
བཅས་ཀྱི་ཇ་ཐབ་སྟེང་དུ་ཕེབས་ནས་མང་ཚོགས་ལ་མཇལ་ཁ་ངང་འཕོ་ལུང་སོགས་བཏོན། ཨ་མཆོག་སྟོང་མའི་
ཇ་ཐབ་སྟེང་ནས་བསང་དང་མཇལ་ཁ་གནང་། ཨ་མཆོག་ཕྱུགས་རའི་ཇ་ཐབ་སྟེང་དུ་ཕེབས་ནས་ཚེ་དབང་དང་
མཇུག་ཏུ་ཁོང་རིན་པོ་ཆེ་ཉིད་ཀྱི་ཞལ་ནས།
ཁྱེད་རི་སྡེ་ཚོ་བ་ཨ་མཆོག་ཚང་གི་ལྷ་སྡེ་རེད། ཁྱེད་ཚོས་ནམ་རྒྱུན་འདི་ལྟར་ཕུ་ནུའི་
ནང་དུ་དམེ་འོ་ཟོ་ནང་དུ་ཁྲག་བྱས་ན་ཨ་མཆོག་ཚང་ཁོང་རྒྱ་གར་དུ་བཞུགས་པས་ཁོང་གི་
ཐུགས་ལ་ཅི་དགོངས་རྒྱུ་རེད། དེ་རིང་ངས་ཁྱེད་ཚོར་སྐྱོན་བརྗོད་ནན་པོ་ཞིག་བྱེད་དགོས།
༈ རྣམ་ཐར་དཔག་ལྗོན་ལས་བཤུས།༽
28)



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །ཐང་སྐོར་རུ་སར་མ་ལ་གནང་བའི་བཀའ་སློབ་
བཞུགས་སོ། །
གནས་ཚུལ་མདོར་བསྡུས་ ༡༩ ༩ ༨ ལོའི་ང བྱར་ཐོང་སྐོར་རུ་སར་མའི་ཁ་འགོ་བ་ལོ་ལོན་ཚང་མས་ཡང་
ཡང་སྐོམ་པ་ཆུ་འདོད་བཞིན་ཞུས་པ་དང་སྡེ་དཔོན་འཕྲིན་ཁོ་ག ཙོས་ཁ་འཕྲོ་བ་རྒྱ་ཤེར། ཤར་བའི་སྟོབས་ལྡན།
བྱི་ཆུང་། མིག་གི་འཕྲིན་ལས་ཚེ་བརྟན། གླིང་གི་འཇིགས་བྱེད་སྐྱབས་དང་ཉི་མགོའི་བསྟན་འཛིན་སོགས་ཚང་
མས་དད་པ་དག་སྣང་སྒོས་ལྡོག་རྩ་མཉམ་འབྲེལ་གྱིས་འབད་བརྩོན་བྱས་པ་བརྒྱུང་སྔ་ན་མེད་པའི་ཆིབས་བསུ་
ཇ་ཐབ་འཛོམས་པས། ཁོང་ཉིད་ཐུགས་དགྱེས་པའི་ཆོད་པ་ཆེན་པོའི་སྐལ་བ་ལྡན་སོང་། ཉིན་དེར་ཐོག་དང་
པོར་བྱམས་མེ་དང་ཐང་སྐོར་ གཉིས་ཀྱི་ས་མཚམས་མ་ཎིའི་ཆུ་ནག་ཞེས་པ འི་ཁར་རུ་སར་མ་གཙོས་ཐང་སྐོར་
ཤོག་ཁ་བདུན། ཀུང་ཧྲེ་དང་སློབ་ཆུང་གི་འ གོ་བ་མི་སྣ་བཅས་རླངས་འཁོ ར ་གྱི་ཆིབས་བསུ་བས་མདུན་བསུས།
དེ་ནས་ཡར་ཕེབས་ཏེ་རྒྱ་མཁར་ཁ་ནས་ཐང་སྐོར་རུ་སར་མ་གཙོས་འཕྲུལ་རྟའི་ཆིབས་བསུ་བ་སྐུ་བརྒྱ་ཕྲག་ལྷག་
གིས་གྲལ་ཤར་ནས་མདུན་བསུ་སྟེ། ཐང་སྐོར་སློབ་ཆུང་ནང་དུ་གཟིགས་མོར་ཕེབས། སྐབས་དེའི་ཐང་སྐོར་ཡུལ་
ཚོའི་འ གོ་བ་ཧོང་ཁོ་དང་སློབ་གཙོ་སྐལ་ཁོ་སོགས་ཀྱིས་སློབ་གྲྭའི་གནས་ཚུལ་སྙན་ཞུ་ཕུལ་ཞིང་། ཁོང་ནས་འཛིན་
གྲྭ་སོ་ སོའི་སློབ་ཁང་དུ་ཕེབས་ཏེ། ཐུགས་དགྱེས་གཟིགས་དང་སྨོན་ལམ་གསུངས། དགེ་སློབ་ཡོང ས་ལ་ཐུགས་
བརྩེ་བ་ཆེན་པོས་བཀའ་སློབ་ང ང་སློབ་གྲྭ་ལ་རོགས་དངུལ་དང་ཕྱག་རྩོམ་ཞིག་ཀྱང་གནང༌། དེ་ནས་རྐ་གཡང་
དལ་འབབ་རིང་མོའི་ཕར་ཁ་རུ་ཐང་སྐོར་རུ་སར་མའི་རྟ་བསུ་བ་སྐུ་གཉིས་བརྒྱ་ལྷག་གིས་ཆིབས་བསུའི་ཁ་དར་
པུ ལ་ཞིང་སྣེ་དྲངས་ཏེ། རླངས་འཁོར་དང་འཕྲུལ་རྟ་རྟ་བ་བཅས་སྐྱོ་བཞི་བརྒྱ་ལྷག་གིས་མདུན་བསུས་ནས་སྣང་
ཐང་མར་ཁུའི་སར་སྒར་ཆེན་བརྒྱབ་ཡོད་པ་དེ ར་ཕེབས། ཕྱི་དྲོ་གནས་དེར་སྐུ་ངལ་ གསོས་ཞིང༌། ཞིང་ཆེན་དང་
ཁུལ་རྫོང་སོགས་ཀྱི་འགོ་འདྲེན་མང་བོ་ཕེབས་པར་མཇལ་ཁ་དང་སྒར་ཁ་བརྒྱབ་པ་ཧ་ཅང་ལེགས་པོ་བྱུང་ཡོད་
ཅེས་ཁོང་ཐུགས་དགྱེས་དགྱེས་ད ང་ཞབས་ཕྱི་སྐུ་འཁོར་སོགས་ཚང་མས་བསྟོང་སྔགས་བྱས་པས་ང་ཚོ་ཚང་མ་
དགའ་ཚོར་ཆེན་པོ་སྐྱེས་སོང་། དེའི་ཕྱི་ཉིན་སྔ་དྲོ་ཁོང་སྐུ་ཕྲེང་དང་བོ་རྗེ་དགེ་འདུན་ཕུན་ཚོགས་པ་འཁྲུངས་པའི་
གནས་རི་ངར་རིའི་རི་བཙན་ཕྱུག་མོའི་ཁར་ཕེབས་པར། ལམ་བར་དུ་ངའི་ཨ་མ་དྲིན་མོ་ཆེ་དང་ཕུ་བོ་ནས་སྔ་མོ་
28]



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་ཡང་ཡང་ཞུས་པ་བཞིན་ངེད་མ་བུ་རྣམས་ལ་ཐུགས་བརྩེ་བ་ཆེན་པོས་དགྱེས་གཟིགས་ཀྱིས་ངེད་ཚང་གི་ཁྱིམ་
ལ་ཕེབས་ཤིང་། ཐུགས་དལ་མོའི་ངང་ནང་ཇ་བཞེས་ཤིང་བརྩེ་གཟིགས་ཆེན་པོས་བསྐུངས་པས། ངེད་མ་བུ་རྣམས་
ཀྱི་སེམས་ལ་དགའ་དད་ཟུང་གི་མཆི་མ་དང་ཚང་མས་དེ་ཚང་ལས་ཅན་རེད་ཅེས་བསྟོད་བསྔགས་བསྒྲགས་སོང་།
དེ་ནས་ཡར་ལམ་ཨུར་སྐུའི་སྣེ་འོག་ཏུ་རྨ་སྡེ་ཆུ་ཁ་མའི་ཆིབས་བསུ་རྒྱ་ཆེན་པོ་བཅས་ངར་ཆུ་ཁ་ན་ཆུ་ཁ་མ་སྡེ་
གཞུང་གིས་ཇ་ཐབ་བརྒྱབ་ཡོད་པ་དེར་དོག་ཙམ་ཕེབས་ཤིང་རི་བཙན་གྱི་གདོང་ཐོག་ཏུ་ཆུ་ཁ་མའི་མཐའ་བས་
སྦིས་གུར་ཆུང་ཆུང་ཞིག་ཕུག་ནས་བསང་ཁྲི་སོགས་གྲ་སྒྲིག་བྱས་ཡོད་པ་དེར་ཕེབས། རི་བཙན་ལ་ལྷ་བསང་ཕུད་
དེ་ཡར་རིའི་རྩེར་ཁྲི་ཆེན་དགེ་འདུན་ཕུན་ཚོགས་འཁྲུངས་ཤུལ་དུ་རྡེའུ་འབུམ་ཡོད་པ་དེར་རླངས་འཁོར་ནང་
ནས་ཕེབས་ཏེ་ཐུགས་སྨོན་རྒྱུ་ཆེན་པོ་གནང་། ཆུ་ཁ་མའི་མཐའ་བའི་རྒད་པོ་འགའ་ལ་ཁྱེད་ཚོས་རྗེས་སུ་རི་བཙན་
གསོས་དང་རྒྱུ་ཟོག་ཟས་འགོ་ལ་འབུད་ནི་རེད་ཅེས་གསུངས་པ་དང་། ཁོང་ཚོས་ཀྱང་རི་བཙན་གྱི་བསང་ཡིག་
ཅིག་གསུང་དགོས་ཞེས་ཞུས། རྗེས་སུ་གསུང་ཡོད་མེད་མ་ཤེས། དེ་ནས་མར་ལམ་ཐང་སྐོར་རུ་སོར་མས་སྔར་ལོ་དར་
ཐང་ནས་སྒར་ཁ་བཟུང་སྟེ་ཁྲི་ཆེན་པོ་བརྒྱབ་ཡོད་པ་དེར། སྦྱིས་གུར་ཆེན་པོ་ཞིག་ཕུབ་ནས་གྲ་སྒྲིག་རན་ཙམ་ཞིག་
བྱས་ཡོད་པ་དེར་བྱོན་ནས་ཁྲི་ཐོག་ཏུ་བཞུགས་ཏེ་གུང་ཚིགས་དང་མཇལ་མང་ལ་མཇལ་ཁ་གནང་། དེ་ནས་ཉིན་
གུང་ཕར་རྒྱབ་ཕྱིར་སྒར་ཆེན་དུ་ཕེབས་ཏེ་ཕྱི་དྲོ་ཐང་སྐོར་རུ་སར་མ་སྡེ་གཞུང་གིས་ཞུས་པ་བཞིན་གདུགས་དཀར་
བྱང་གྲོལ་གྱི་དབང་གནང་ཞིང་། དེའི་སྐབས་ཀྱི་གསུང་བཤད་བཀའ་སློབ་ཀྱི་རིམ་པ་གཤམ་གསལ།
ད་ནི་གདུགས་དཀར་བྱད་གྲོལ་གྱི་དབང་འབུལ་བ་སྐབས་སུ་བབས་པ་ཡིན། དེ་ལ་
ཁྱེད་ཚོ་དད་པ་དག་སྣང་གིས་ཆུ་ཆར་བ་ལ་མ་འཛེམས་པར་རྨ་ཆུའི་ཕར་ཁ་ནས་ཚུར་
བསྐྱལ་དེ་ཡོང་བ་སོགས་མང་བོ་ཡོད་པས། ངའི་སེམས་ལ་ཡང་ཁྱེད་ཚོ་སྙིང་རྗེ། མགོ་
གཡོག་མགོ་སྐོར་ཞིག་བྱེད་ཉན་རྒྱུ་མ་རེད་བསམ་ནས་ཆོ་ག་སོགས་ཚད་དང་ལྡན་པ་བྱས་
པའི་ཚུལ་ཡིན། ཐོག་མར་བྱད་གྲོལ་བྱེད་དགོས་པ་རེད། བྱད་གྲོལ་བྱེད་པ་ལ་བླ་མ་དང་
བཅོམ་ལྡན་འདས་གདུགས་དཀར་མོ་ཅན་ངོ་བོ་དབྱེར་མི་ཕྱེད་པར་མོས་ཏེ། ཁྱེད་ཚོ་ལ་ཕ་
རོལ་གྱི་བྱད་ཁ་གོད་ཁ་ལ་སོགས་པའི་གནོད་འཚེ་ཅི་ཡོད་པ་ཐམས་ཅད་བླ་མས་དེ་རིང་
ཁྱེད་ཚོ་བཅིངས་པ་དེ་ལས་གྲོལ་ཏེ། བྱད་ཁ་ཕུར་ཁ་ལ་སོགས་པ་ལས་གྲོལ་བར་མཛད་
པའི་མོས་པ་བྱེད་དགོས་པ་རེད། ཁྱེད་ཚོ་ཐམས་ཅད་ལ་ཕ་རོལ་བོའི་བསམ་ངན་སྦྱོར་རྩུབ་
ལ་བརྟེན་ནས་བྱུང་བའི་ནད་གདོན་བར་གཅོད་ཐམས་ཅད་བླ་མས་སྦྱིན་སྲེག་ལ་བླུག་ནས་
282



བཀའ་སློབ་ཟིན་བྲིས་ཕྱོགས་བསྒྲིགས།
-
-
ཁྱེད་ལ་གནོད་པ་དང་ཕ་རོལ་གྱི་བསམ་ངན་སྦྱོར་རྩུབ་ལ་སོགས་ཀྱི་དབང་གིས་ཁྱེད་ཚོའི་
ལུས་ངག་ཡིད་གསུམ་ལ་གནོད་པའི་ཉེས་པ་དེ་དག་ཐམས་ཅད་མེད་སོང་སྙམ་པའི་མོས་པ་
མཛད་དགོས་པ་རེད། །
ད་ནི་སྤྱིར་ན་ཆོས་ཟབ་མོ་འདི་ལྟ་བུ་གསན་པ་ལ་བྱང་ཆུབ་སེམས་ཀྱི་རྩིས་ཟིན་པ་ཞིག་
ད གོས། བྱང་ཆུབ་སེམས་ཀྱི་རྩིས་མ་ཟིན་ན་ཐེག་པ་ཆེན་པོའི་ཆོས་སུ་མི་འགྱུར་བ་རེད།
དེ་ཡང་བྱ་ཕོག་རོག་ཅིག་ལ་ཟས་ཁམ་གང་བྱིན་ན་ཡང་མ་སེམས་ཅན་ཐམས་ཅད་ཀྱི་དོན་
ཡིན་སྙམ་པ་སེམས་ལ་ཤར་ནས་བྱིན་ན་ཐེག་པ་ཆེན་པོའི་ཆོས་སུ་འགྱུར་བ་རེད། དེ་ལྟར་མ་
བྱས་པར་དབང་བསྐུར་ཟབ་མོ་ཇི་འདྲ་ཞིག་བྱས་ཀྱང་གཙོ་བོ་བྱང་ཆུབ་སེམས་ཀྱི་རྩིས་མ་
ཟིན་ན་ཐེག་པ་ཆེན་པོའི་ཆོས་སུ་འགྱུར་དཀའ་བ་རེད། དེའི་སྟབས་ཀྱིས་མ་སེམས་ཅན་
ཐམས་ཅད་ཀྱི་དོན་དུ་བདག་གིས་ཆོས་ཟབ་མོ་འདི་ལྟ་བུ་གསན་སྙམ་དུ་བསམ་པ་བྱང་
ཆུབ་མཆོག་ཏུ་སེམས་བསྐྱེད་པ་ཤིན་ཏུ་ནས་ཀྱང་གལ་ཆེ། བྱང་ཆུབ་སེམས་སྐྱེས་གྱུར་ན་
སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་
རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་ཕྱག་བྱར་འགྱུར། །
ཞེས་བྱང་ཆུབ་ཀྱི་སེམས་རྒྱུད་ལ་སྐྱེས་མ་ཐག་ཏུ་གང་བྱས་ཐམས་ཅད་ཐེག་པ་ཆེན་པོའི་
ཆོས་སུ་འགྱུར་བ་དེ་ལྟ་བུ་རེད། ད་སྤྱིར་ན་མི་སུ་ཡིན་རུང་མ་ཤི་བར་འདུག་པའི་ཐབས་མེད་
པས། མ་ཤི་གོང་ནས་དམ་ཆོས་རེམ་ལ་བྱོས། །མི་བྱང་མགོ་ལ་དབང་བསྐུར་བྱེད་དུས་འཕྱིས། །
རྣམ་ཤེས་བར་དོར་ཁྱི་ལྟོགས་བཞིན་དུ་འཁྱམས། །མཐོ་རིས་འདྲེན་པ་དེ་དག་དཀའ་ལས་
ཡོད། ཅེས་མ་ཤི་གོང་ནས་ཆོས་ཕྲན་ཚེགས་ཤིག་མ་བྱས་ན། ཤི་བའི་རྗེས་སུ་མིང་བྱང་ཞིག་
བྲིས། དེའི་སྟེང་དུ་དབང་ཁྲུས་ཆོག་བྱས་ན། བླ་མ་སྐྱེས་བུ་དམ་པ་ཇི་འདྲའི་བཟང་བོ་ཡིན་
རུང་། གཙོ་བོ་རང་གིས་ཆ་རྐྱེན་ཞིག་མ་བསྒྲུབ་ན་མཐོ་རིས་སུ་འདྲེན་རྒྱུ་དཀའ་མོ་རེད། དེས་
ན་དེ་རིང་དུས་ཚོད་ཀྱི་དབང་གིས་མང་བོ་མི་བཤད། མདོར་བསྡུས་ཤིག་བཤད་ན། ཁྱེད་
ཚོ་སུ་ཡིན་རུང་སྔོན་བསགས་ཀྱི་ལས་དབང་དང་བླ་མ་དཀོན་མཆོག་གི་ཐུགས་རྗེ་ལ་བརྟེན་
J
283



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས་དལ་བའི་རྟེན་བཟང་འདི་ལྟ་བུ་ཞིག་ཐོབ་པ་རེད། འདིའི་སྟེང་ནས་རབ་ཡིན་ན་གསང་
སྔགས་ཀྱི་ཆོས་ཟབ་མོ་ཉམས་སུ་བླངས་ནས་ཚེ་གཅིག་ལུས་གཅིག་ལ་སངས་རྒྱས་པ་རྗེ་
བཙུན་མི་ལ་རིན་པོ་ཆེ་ལྟ་བུ་དང་། ཁམས་གསུམ་ཆོས་ཀྱི་རྒྱལ་པོ་ཙོང་ཁ་བ་ཆེན་པོ་ལྟ་བུ་
བར་དོ་རུ་ལོངས་སྤྱོད་རྫོགས་པ་སྒྱུ་མའི་སྐུར་བསྒྲུབ་པ་དང་། ཡང་ན་སྐྱེ་བ་བཅུ་དྲུག་ཚུན་
ཆད་ལ་འཚང་རྒྱ་ཐུབ་པ་ལ་སོགས་པ་གསང་སྔགས་ཀྱི་ཆོས་ཟབ་མོའི་ནུས་མཐུ་དེ་འདྲ་ཆེ་བ་
རེད། སྤྱིར་ན་སངས་རྒྱས་ཀྱི་བསྟན་པ་ལ་ཡང་། འདི་ན་རྫོགས་སངས་རྒྱས་སུ་བགྲོད་པ་ལ། །
ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་ཕར་ཕྱིན་ལས། །
ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ལ་གྲགས། །ཞེས་རྗེ་
ཐམས་ཅད་མཁྱེན་པས་གསུངས་པ་ལྟར། སངས་རྒྱས་ཀྱི་བསྟན་པ་ལ་རྒྱུ་ཕ་རོལ་ཏུ་ཕྱིན་པའི་
ཐེག་པ་དང་འབྲས་བུ་གསང་སྔགས་རྡོ་རྗེ་ཐེག་པ་གཉིས་ལས་གཞན་མེད། དེ་གཉིས་ལས་
ཀྱང་འབྲས་བུ་རྡོ་རྗེ་ཐེག་པ་ནི་ཆེས་མཆོག་ཏུ་གྱུར་བ་རེད། འབྲས་བུ་རྡོ་རྗེ་ཐེག་པ་ལ་ཡང་
རྒྱུད་སྡེ་ཆེན་པོ་བཞི་སྟེ། བྱ་རྒྱུད། སྤྱོད་རྒྱུད། རྣལ་འབྱོར་རྒྱུད། རྣལ་འབྱོར་བླ་མེད་རྒྱུད་བཅས་
བཞི་ཡོད། ད་རེས་སྐབས་སུ་བབ་པ་བཅོམ་ལྡན་འདས་གདུགས་དཀར་མོ་འདིའི་དབང་ནི་
བྱ་རྒྱུད་རེད། དེའི་ནང་དུ་ཡང་རིགས་གསུམ་སྟེ་བྱ་རྒྱུད་རྡོ་རྗེའི་རིགས་དང་པད་མའི་རིགས།
དེ་བཞིན་གཤེགས་པའི་རིགས་གསུམ་ཡོད་པའི་ནང་ནས་འདི་དེ་བཞིན་གཤེགས་པའི་
རིགས་རེད། ད་རེས་དེ་ལྟ་བུ་ལ་བརྟེན་ནས་སྐྱེ་བ་ཕྱི་མ་ཕན་ཆད་ལ་ཐར་བའི་ལམ་སྣ་ཟིན་
པ་ཞིག་རང་རང་གིས་བྱེད་ཐུབ་ན་ལྷག་པའི་ལྷ་གང་དང་གང་ཡིན་ན་ཁྱད་པར་ཅི་ཡོད་དེ།
བཅོམ་ལྡན་འདས་གདུགས་དཀར་མོ་ཅན་འདི་གཞན་གྱི་གནོད་པ་དང་། ཆོས་སྒྲུབ་པ་ལ་
བར་དུ་གཅོད་པའི་བགེགས། ཡང་ན་ཚེ་ཕྱི་མ་ལ་སྐྱེ་བ་ཡག་པ་ལེན་པ་ལ་གནོད་པའི་བགེགས་
སྣ་ཚོགས་པ་ཞིག་ཡོད་པ་དེ་ཐམས་ཅད་འཇོམས་པ་ལ་མཐུ་སྟོབས་ནུས་པ་བསམ་གྱིས་མི་
ཁྱབ་པ་ཞིག་ཡིན། དེའི་སྟབས་ཀྱིས་བཅོམ་ལྡན་འདས་ཀྱིས་ཏིང་ངེ་འཛིན་ཆེན་པོ་ལ་སྙོམས་
པར་བཞུགས་ཏེ་གཙུག་ཏོར་ནས་བྱུང་བས། བདེ་གཤེགས་ཐུགས་རྗེའི་གཙུག་ཏོར་ལས་
284



བཀའ་སློབ་ཟིན་བྲིས་ཕྱོགས་བསྒྲིགས།
འཁྲུངས་ཤིང་། ཞེས་བདེ་བར་གཤེགས་པའི་གཙུག་ཏོར་ལས་བཅོམ་ལྡན་འདས་མ་གདུགས་
དཀར་མོ་འདི་བྱོན་ནས། དེས་ཕ་རོལ་གྱི་བགེགས་དང་གནོད་པ་ལ་སོགས་ཐམས་ཅད་
འཇོམས་པ་དང་། རང་རང་ཚོའི་སྔོན་གྱི་ལས་ཀྱི་རྣམ་པར་སྨིན་པ་ངན་པ་ཅི་བསགས་པ་
ཐམས་ཅད་འཇོམས་པ་ལ་མཐུ་སྟོབས་ནུས་པ་བསམ་གྱིས་མི་ཁྱབ་པ་ཡིན། དེང་སང་གི་
དུས་ལ་རང་གིས་མ་ཐུབ་ན་གཞན་ལ་བསྐུལ་ནས་གནོད་པའི་བསམ་པ་བཟུང་ནས་བྱད་
ཁ་ཕུར་ཁ་ལ་སོགས་མང་བོ་ཞིག་ཡོང་གི་ཡོད་པ་ཕར་བལྟས་ན་མིག་གིས་རིག་རྒྱུ་ཡོད་པ་དེ་
ལྟ་བུ་རེད། དེས་ན་བཅོམ་ལྡན་འདས་མ་གདུགས་དཀར་མོ་འདི་ཡི་དམ་གྱི་ལྷར་བསྟེན་
ནས་ཉམས་སུ་བླངས་ན། ཁྱེད་ཚོའི་བར་ཆད་དེ་དག་ཞི་བར་འགྱུར་བ་ཡིན་པས་བྱིན་རླབས་
ཀྱི་ནུས་པ་ཧ་ཅང་ཆེན་པོ་རེད། །
ཁྱེད་འཇིག་རྟེན་གྲོང་བ་ཚོས་ཚོགས་དཀའ་ལས་ལ་མ་འཛེམས་པར་ས་ཐག་རིང་ནས་
འདི་འདྲའི་མང་བོ་ཞིག་འཚོགས་པ་ནི་ཁྱེད་ཚོ་ལ་དད་པ་དག་སྣང་ཆེ་བའི་རྟགས་རེད།
སྤྱིར་ན་བོད་ཁ་བ་ཅན་འདི་འཕགས་པ་སྤྱན་རས་གཟིགས་ཀྱི་རྒྱུད་པ་རེད། འཕགས་པ་
སྤྱན་རས་གཟིགས་རི་བོ་པོ་ཏ་ལ་ན་བཞུགས་དུས་སངས་རྒྱས་སྣང་བ་མཐའ་ཡས་ཀྱི་བཀས།
རི་བོ་པོ་ཏ་ལར་བཞུགས་པའི། །འགྲོ་རྣམས་ས་དེར་བྱོན་ནས་ནི། །མགོན་པོ་བོད་ཀྱི་ཡུལ་དུ་
བྱོན། །བོད་རྗེ་གཉའ་ཁྲི་བཙན་པོ་མཛོད། །བོད་རྗེའི་དོན་ནི་ངས་བྱེད་དོ། །ཅེས་མགོན་པོ་
འོད་དཔག་མེད་ཀྱིས་ལུང་བསྟན་པ་བཞིན། འཕགས་པ་སྤྱན་རས་གཟིགས་བོད་གངས་
ཅན་གྱི་ལྗོངས་འདིར་ཐོག་དང་བོར་བྱོན་ས་ནི། དེང་སང་ལྷ་ས་ན་རྩེད་ཐང་ཟེར་བ་དེ་ཡིན་
ཞིང་། དེར་བྲག་སྲིན་མོ་དང་བསྡེབས་ནས་བོད་ཁ་བ་ཅན་གྱི་མིའི་འགྲོ་བ་སྤེལ་བ་རེད། དེ་
ནས་བཟུང་རྒྱལ་པོའི་ཚུལ་གྱིས་བྱོན་ནས་བོད་ཀྱི་འགྲོ་བ་རྣམས་ལ་ས་ཞིང་རྨོ་ཚུལ་ཚུན་ཆད་
དང་དགེ་བ་བཅུའི་ཁྲིམས་ལ་སོགས་ཚུགས། བླ་མ་རྣམ་པའི་ཚུལ་བཟུང་ནས་བོད་ཁ་བ་ཅན་
ལ་དམ་པའི་ཆོས་ཀྱི་ཚུལ་ལེགས་པར་དར་བར་མཛད་པ་ལ་སོགས་པ་བཀའ་དྲིན་ཤིན་ཏུ་
ཆེན་པོ་དང་། འཕགས་པ་ཐུགས་རྗེ་ཆེན་པོ་རང་ཅག་གི་ཕ་ཨ་ཁུ་ལྟ་བུ་རེད། དེའི་སྟབས་
ཛགས་
ཐུ
285



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གུང་ཐང་བསྟན་པའི་སྒྲོན་མེས། བག་མེད་བྱིས་པ་རང་ཉིད་བརྡེག་འཆོས་ཏེ། །བརྩེ་བའི་མ་
ལ་ཡུས་སུ་བྱེད་པ་བཞིན། །རང་ལས་སྨིན་པའི་ཉམ་ཐག་འགྲོ་རྣམས་ཀྱིས། །གདུང་བའི་སྨྲེ་
ངག་ཁྱོད་མིན་སུ་ལ་གསོལ། །ཞེས་གསུངས་པ་ལྟར། འཕགས་པ་སྤྱན་རས་གཟིགས་ཀྱིས་
རང་ཉིད་ལས་སྐྱེས་པའི་འགྲོ་བ་འདི་དག་ཐམས་ཅད་པོ་འཕགས་པ་སྤྱན་རས་གཟིགས་ཀྱིས་
རྗེས་སུ་མི་འཛིན་པར་སུས་རྗེས་སུ་འཛིན། དེས་ན་ཁྱེད་ཚོ་ཐམས་ཅད་ཀྱིས་མགོན་པོ་སྤྱན་
རས་གཟིགས་ལ་གསོལ་བ་ཐོབ་ལ་མ་ཎི་ཡི་གེ་དྲུག་མ་ཐོན། མ་ཎི་ཡི་གེ་དྲུག་མ་བཏོན་པས་
ལག་ལས་ཀ་ལས་རྒྱུ་ལ་མི་གནོད། རྒྱུ་འཚོ་སྐྱོང་བྱེད་རྒྱུ་ལ་མི་གནོད། མ་ཎི་ཡི་གེ་དྲུག་མ་
དུང་ཕྱུར་ཞིག་བཏོན་ན་ཚེ་ཕྱི་མར་ངན་སོང་དུ་མི་འགྲོ་བའི་ཁག་རྒན་པོ་ངས་འཁུར་ཞེས་
གུང་ཐང་བསྟན་པའི་སྒྲོན་མེས་གསུངས་ཡོད་པ་དེ་ལྟ་བུ་རེད། དེས་ན་མ་ཎི་ཡི་གེ་དྲུག་མ་
ལ་འབད་ན་དེ་ལས་ལྷག་པའི་ཆོས་མི་དགོས་པ་རེད། རང་རང་ཚོས་ཡི་དམ་གང་བསྟེན་ན་
གཅིག་པ་རེད། གཙོ་བོ་ཚེ་ཕྱི་མ་ཕན་ཆད་ཀྱི་དོན་ཞིག་སྒྲུབ་རྒྱུ་ན་ད་ལྟ་ཉིད་དུ་བསྒྲུབ་རྒྱུ་
མ་ག ཏོ གས་ཡུན་དང་ཡུན་དུ་བཞག་ན་ནམ་འཆི་ཆ་མེད་རེད། སང་ཉིན་འཆི་ན་ཡང་
ཐང་། གནངས་ཉིན་འཆི་ན་ཡང་ཐང་། མ་ཤི་གོང་ནས་དམ་ཆོས་རེམ་ལ་བྱོས་གསུངས་
པ་ལྟར། ཚེ་འདི་ནས་འབད་འབད་དུང་དུང་གི་སྒོ་ནས་ཚེ་ཕྱི་མ་ཕན་ཆད་ཀྱི་དོན་བསྒྲུབ་
པ་གལ་ཆེ། ཚེ་འདི་ནས་རྒྱུ་ནོར་གསོག་པའི་དོན་དུ་ཉིན་མཚན་གཉིས་ཀར་མི་ཁོམ་པར་
ཡོད་མོད་དེ། རྒྱུ་ནོམ་པ་ཇི་འདྲ་ཞིག་བསོག་ཀྱང་། ནོར་ལོངས་སྤྱོད་སྦྲང་མའི་སྦྲང་རྩི་
འདྲ། །སྡུག་རང་གིས་བསགས་ཀྱང་གཞན་གྱིས་སྤྱོད། །ཞེས་དང་། རི་ལུང་བ་གསེར་གྱིས་
བཀང་ན་ཡང་། །རང་ཤི་དུས་རྡུལ་ཙམ་འཁྱེར་དབང་མེད། །གསུངས་པ་ལྟར་དུ་རྒྱུ་ནོམ་
པ་ཇི་འདྲ་ཞིག་བསགས་རུང་རང་ཤི་དུས་ར ང་དང་ལྷན་ཅིག་སྐྱེས་པའི་ལུས་ཀྱི་ཕུང་བོ་
འདི་ཡང་སྐྱུར་ནས་འགྲོ་རྒྱུ་མ་གཏོགས་པ་རྒྱུ་ནོམ་པ་ཁབ་སྐུད་པ་ཞིག་ཀྱང་འཁྱེར་དབང་
མེད། ཚེ་ཕྱི་མར་སོང་བ་ན། ཤུལ་དུ་དགོང་ཞག་རེ་འཛིན་ནི་ཡོད་རུང་དགེ་བ་ར ང་ལ་
ཆེན་པོ་ཐོབ་རྒྱུ་མེད་དེ། མ་ཤི་གོང་ནས་དམ་ཆོས་རེམ་ལ་བྱོས། མིང་བྱང་མགོ་ལ་དབང་
386



བཀའ་སློབ་ཟིན་བྲིས་ཕྱོགས་བསྒྲིགས།
བསྐུར་བྱེད་དུས་འཕྱིས། །མཐོ་རིས་འདྲེན་པ་དེ་དག་དཀའ་ལས་ཡོད། །གསུངས་པ་ལྟར་
དུ་བར་དོའི་ཁམས་འགྲིམས་དུས་སུ་ཁྱི་ལྟོགས་བཞིན་དུ་ལམ་གང་ལ་འགྲོ་ད གོས་ཐར་
བའི་ལམ་གང་ཡིན་སོགས་མི་ཤེས་པས། ཚེ་འདི་སྣང་ལ་ཞེན་ཆགས་སྐྱེས་ཤིང་། ཉེ་གཞི་
རྩ་ལག་དང་། ཕ་ཕུ་ནུ། བུ་བུའུ་ཕྲུག་སེམས་ལ་འཁོར་ནས་ཁ་ཕྱིར་འཁོར་ནས་ཡོང་དུས་
ཟ་འདྲེ་བགེགས་བྱེད་དང་ཁྱད་པར་མེད་པར་ངན་སོང་གི་སྡུག་བསྔལ་བསམ་གྱིས་མི་
ཁྱབ་པ་མྱོང་དགོས་པ་དེ་འདྲ་རེད། དེས་ན་མ་ཤི་གོང་ནས་རང་གི་སེམས་ལ་ ཤི་ན་ཅི་
བྱེད་སྙམ་པ་ཞིག་ཡིད་ལ་སྐྱེས་ནས། ཤི་བའི་དུས་སུ་ཚེ་ཕྱི་མའི་དོན་དུ་བླ་མ་དང་དཀོན་
མཆོག་གསུམ་ལ་གསོལ་བ་ཐོབ། སྐྱབས་དེ་གཉིས་མ་གཏོགས་གཞན་ཡོད་པ་མ་རེད། དེ་
དུས་ཕྱིར་རང་གི་ཡུལ་ཕ་མ་དང་བུ་བུའུ་ཕྲུག་ལ་སེམས་འཁོར་ཞིང་འཇིག་རྟེན་ཁམས་
སུ་སྐྱེ་བའི་ཚོགས་མ་བསགས་ན། འབའ་འབུ་བྱ་བྱེའུ་དང་ཐ་ན་རང་གང་ལ་ཆགས་པའི་
སེམས་ཅན་གྱི་ལུས་ཀྱི་སྲིན་འབུ་ཤིག་སྲོ་མ་ལྟ་བུ་སོགས་ཀྱི་སྐྱེ་བ་བླངས་པ་ན་སྡུག་བསྔལ་
བསམ་གྱིས་མི་ཁྱབ་པ་མྱོང་བར་འགྱུར། བླ་མ་སྤྲུལ་སྐུ་ཡིན་མ་ཡིན་ཡང་མེད། རང་གིས་
ལས་ངན་པ་བསགས་ན། དཔེར་ན། པཎྜི་ཏ་སྨྲི་ཏི་ཟེར་བ་དེང་སང་སྤྱི་ཏིའི་ཕྱག་ཚྭ་ཞེས་
གྲགས་པ། ཕྱག་ཚྭ་དེ་ཡོད་ན་མདའ་མཚོན་ལ་སོགས་ཀྱིས་མི་ཚུགས་ཟེར་ལ། པཎྜི་ཏ་དེའི་
ཨ་མས་ཁྱིམ་ཚང་ཞིག་གི་ཐབས་ཁུང་ནང་གི་འབུ་ཞིག་གི་སྐྱེ་བ་བླངས་ཤིང་། འབུ་དེ་མ་
བསད་ན་ཡར་འདྲེན་ཐབས་མ་བྱུང་ནས། པཎྜི་ཏ་ཁོང་རང་གི་མའི་དོན་དུ་རྒྱ་གར་འཕགས་
པའི་ཡུལ་ནས་སྤྲང་བོའི་ཚུལ་གྱིས་བོད་ཡུལ་དུ་ཕེབས་པ་ན། སྐད་ཆ་ལ་སོགས་མ་གོ་བས་
ཁྱིམ་ཚང་དེས་ཁོང་ལ་སྡུག་བསྔལ་སྣ་ཚོགས་ཞིག་བཏང་རྗེས་ད་གཟོད་ཁོང་གི་མའི་སྐྱེ་བ་
བརྗེས་པ་སོགས་རྣམ་ཐར་ལོ་རྒྱུས་ཡོད་པ་དེ་ལྟ་བུ་རེད། དེའི་སྟབས་ཁྱེད་འཇིག་རྟེན་པ་
ཚོ་ཡིན་ན་དེང་ཕན་ཆད་ནས་རང་རང་ཚོའི་ཚེ་ཕྱི་མའི་དོན་སོམས། ཕ་མ་ཚོ་ཡིན་ན་བུ་
བུའུ་ཕྲུག་ལ་སེམས་ན་འཁོན་འཛིང་རེས་བྱེད་དུ་མ་འཇུག དེ་རིང་ཁ་སང་ས་ཆ་འདི་
ཡར་མར་ཀུན་ན་ཕན་ཚུན་ས་རྩོད་ཆུ་རྩོད་དང་མི་གསོད་རེས་བྱེད་རྒྱུ། ཐ་ན་ཕ་



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནང་དུ་ཕན་ཚུན་ལ་གསོད་རེས་བྱེད་པ་མང་བོ་འདུག དེ་ཚོ་ཐམས་ཧ་ཅང་གི་ལས་ངན་
པ་རེད། རོ་སྐྱིན་ཞེས་ཕར་དེང་ན་ཤི་བོ་དེའི་དོན་བསམ་པ་མ་རེད། གསོན་པོ་ཚོས་རང་
གི་རྙེད་བཀུར་སྙན་གྲགས་ཀྱི་དོན་ཏེ། ཁྱིམ་ཚང་དེ་བ་ཚང་གིས་རོ་སྐྱིན་ལོན་སོང་། དེ་བ་
ཚང་ལ་ཉེ་གཞི་རྩ་ལག་མང་ཞིང་བཙན་པོ་རེད། དེ་ཚང་གི་བུ་དཔའ་བོ་རེད་ཟེར་བའི་
མིང་སྐམ་ཙམ་ཞིག་ལེན་པའི་དོན་ལས་ཤི་བོའི་དོན་བསམ་ཞིང་དེ་ལ་ཤ་ཚ་བ་ཞིག་གཏན་
ནས་མ་རེད། ཤི་བོའི་ར་མདའ་ཆོས་ཟེར་བས། དེ་ལ་མི་བསད་རྟ་འདེད་བྱས་པས་ཕན་
ཅི་ཡང་ཡོད་པ་མ་རེད། དེས་ན་ཁྱེད་ཚོས་དེ་འདྲ་མ་བྱེད། ནང་དམེ་ནང་རྐུས་མ་བྱེད།
ཇག་རྐུས་ཁྲམ་གསུམ་མ་བྱེད། ཚེ་འདི་ནས་བུ་རབ་དཔའ་བོ་རེད་ཟེར་བའི་མིང་དེ་ལེན་
རྒྱུའི་དོན་དུ་སྡུག་རུས་སྣ་ཚོགས་ཚོགས་ཤིག་བྱས་ན། ཚེ་ཕྱི་མར་སྡུག་བསྔལ་དེའི་མི་ཚད་
པ་ཞིག་མགོར་ཡོང་རྒྱུ་རེད། དེ་ཚོ་སེམས་ལ་བཟུང་ནས་ཕན་ཚུན་གྱི་རུ་སྡེ་བ་ཡིན་ན་རྩྭ་
ས་རྩོད་གླེང་མ་བྱེད། བཤང་རྒྱུ་གཏམ་རྒྱུ་ཡོད་ན་མི་དམངས་སྲིད་གཞུང་ཞེས་བཤད་ས་
གཏམ་ས་དང་། དེ་མིན་བླ་མ་དཔོན་པོ་རང་རང་ཚོ་ལ་བཤད་ས་གཏམ་ས་ཡོད་པ་དེ་ཚོ་
ལ་བཤད་ནས་དོན་དག་ཚང་མ་ཕན་ཚུན་འགྲིག་མཐུན་ཡོང་ཐབས་བྱོས། འདིའི་ཉེ་
འཁོར་དུ་དཔེར་ན་སོག་ཚང་དང་གཅའ་ཚང་། གཅའ་ཚང་དང་ཁྲོ་ཁོ་ཆུ་ཁ་མ་ལྟ་བུ་རྩི་གུ་
དང་རྩིབ་མ་བཞིན་བསྡད་ཡོད་པས། ཟོག་དུད་འགྲོ་ཞིག་ཡིན་ན་ཡང་འགྲོགས་བཞིན་ཇེ་
བཟང་རེད། འུ་ཚོ་མི་ལུས་དལ་འབྱོར་གྱི་རྟེན་རིན་པོ་ཆེ་ཡིན་པས་ཟོག་ལས་ཁྱད་དུ་འཕགས་
པ་ཡིན་དགོས། ཁ་བརྡ་ངོ་ཤེས་བྱས་ནས་བསྡད་བསྡད་པའི་མཐར་གྱོད་ཁ་མཆུ་བྱས་པ་ཧ་
ཅང་ཡག་པོ་མ་རེད། རང་རང་གི་ས་ཆ་ལ་ཡང་བཀྲ་མི་ཤིས་ལོ་མི་ལེགས། དེ་ཚོ་ཚང་མ་དེ་
རིང་འདིར་སྐབས་སུ་བབ་པ་ཁྱེད་ཚོ་ལ་ཕྲན་ཚེགས་ཤིག་བཤད་པ་སེམས་ལ་ཟུངས།
དེ་ལྟར་ན་བཅོམ་ལྡན་འདས་འཕགས་མ་གདུགས་དཀར་མོ་བཤད་གྲོལ་དང་བཅས་
པའི་དབང་ལེགས་པར་ཕ་རོལ་ཏུ་གྲུབ་ཟིན་པ་ཡིན། བདག་གིས་བླ་མ་རྡོ་རྗེ་འཆང་ཆེན་པོ་
ཡབ་སྲས་ཀྱི་མདུན་ནས་ལན་གཅིག་མ་ཡིན་པར་ཐེངས་གཉིས་ཙམ་ལ་ཐོབ་སོང་། བདག་
288



བཀའ་སློབ་ཟིན་བྲིས་ཕྱོགས་བསྒྲིགས།
གི་རྩ་བའི་བླ་མ་རྗེ་བཙུན་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་
བཟང་བོ་དང་། རྡོ་རྗེ་འཆང་ཆེན་པོ་རྗེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོ་
དང་། རྡོ་རྗེ་འཆང་ཆེན་པོ་འཇམ་དབྱངས་མཁྱེན་རབ་རྒྱ་མཚོ་དཔལ་བཟང་བོ་ལ་སོགས་
པ་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དེ་དག་རྣམས་ཀྱི་ཐུགས་
རྗེ་དང་བྱིན་རླབས་ལ་བརྟེན་ནས་སློབ་མ་ཁྱེད་རང་རྣམས་ཀྱི་རྒྱུད་ལ་བྱིན་གྱིས་རླབས།
ཁྱེད་རང་རྣམས་ཀྱིས་ཀྱང་དེང་ཕྱིན་ཆད་ནས་སྔར་བཤད་པ་ལྟར་དུ་དཀར་པོ་དགེ་བའི་
ཕྱོགས་སུ་ཁ་འཁོར། ནག་པོ་སྡིག་པའི་ཕྱོགས་སུ་རྒྱབ་གཏོད། སྡིག་པ་དང་མི་དགེ་བའི་བྱ་
བ་ངན་པ་ཐམས་ཅད་མ་བྱེད་པར་བླ་མ་ལ་རྩེ་གཅིག་ཏུ་གསོལ་བ་ཐོབ། གཙོ་བོ་རང་གིས་
གསོལ་བ་འདེབས་ཐུབ་ན། བླ་མ་ང་ལ་ནུས་པ་མེད་ན་ཡང་ཁྱི་མཆེ་ལས་རིང་བསྲེལ་བྱུང་བ་
སོགས་སྔོན་གྱི་ལོ་རྒྱུས་མང་བོ་ཡོད་པ་གཙོ་བོ་སློབ་མའི་དད་པ་ལ་རག་ལས་པ་རེད། ཁྱེད་
ཚོ་དད་པ་དག་སྣང་གིས་ས་ཐག་རིང་བོ་ནས་ངས་དབང་བསྐུར་བ་ལ་ཉན་པར་ཡོང་བ་
རེད། དེས་ན་ངས་ཀྱང་དྲིན་ཅན་རྩ་བའི་བླ་མ་དེ་དག་ལ་གསོལ་བ་ནན་ཏན་དུ་བཏབ་ནས།
ཁྱེད་ལོ་ལོན་ཚོ་ཡིན་ན་ནམ་ཞིག་འཆི་བའི་དུས་སུ་ཁྱེད་ཚོའི་སེམས་ནས་ང་མ་བརྗེད་པར་
གསོལ་བ་འདེབས་ཐུབ་ན། ངས་ཀྱང་དཀོན་མཆོག་ལ་གསོལ་བ་བཏབ་ནས་ཚེ་ཕྱི་མ་བར་
དོའི་ཁམས་སུ་ཁྱེད་ཚོ་བསུ་བར་ཡོང་ཐུབ་རྒྱུ་རེད། ཁྱེད་ཚོ་རང་གིས་གསོལ་བ་མ་བཏབ་ན།
ང་ལ་ནུས་པ་མེད་དེ་ཡོད་ཀྱང་ང་ཡོང་ན་ཁྱེད་ཚོས་མིག་གིས་མཐོང་ཐུབ་རྒྱུ་མ་རེད། གཙོ་
བོ་འཆི་བའི་དུས་སུ་རང་རང་གི་རྩ་བའི་བླ་མ་དང་དཀོན་མཆོག་ལ་གསོལ་བ་འདེབས་རྒྱུ་
ཧ་ཅང་གལ་ཆེན་པོ་རེད། ཁྱེད་ཚོ་ཡིན་ན་དེ་སེམས་ལ་ཟུངས། ངས་ཀྱང་སེམས་ནས་མི་
བརྗེད་པར་ཁྱེད་ཚོར་ཚེ་འདི་ནས་བགེགས་བར་ཆད་ལ་སོགས་པ་དང་གཞན་གྱི་གནོད་པ་
ཐམས་ཅད་ཀྱིས་མི་ཚུགས་པར་ཚེ་རིང་ནད་མེད་ཡོང་བའི་སྨོན་ལམ་འདེབས། ད་རེས་ཀྱི་
སྦྱིན་བདག་འདི་ཚོ་ཡིན་ན་ཡང་དཀའ་ལས་མང་བོ་མྱོང་སོང་། ང་ན་ནིང་ཡོང་རྒྱུ་ཡིན་བྱས་
ནས་གྲ་སྒྲིག་མང་བོ་བྱས་པ་རེད། ཡིན་ན་ཡང་ཕུང་བོ ས་མ་ལྕོགས་པར་ཡོང་མ་ཐུབ།
289



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ན་ནིང་གི་ཚབ་ཏུ་ངེས་པར་དུ་ཡོང་དགོས་ཞེས་ང་རང་ལ་ནད་ཕྱིར་འཕར་ན་ཡང་འཕར།
སྦྱིན་བདག་ཐམས་ཅད་ཀྱང་སྙིང་རྗེ། བསླུ་ཉན་རྒྱུ་མ་རེད་བསམ་ནས་ད་ལོ་སེམས་ཐག་
བཅད་ནས། སྨན་པ་ཚོས་འགྲོ་མི་ཉན་ཟེར་ན་ཡང་ངེས་པར་དུ་འགྲོ་རྒྱུ་ཡིན་ཞེས་ནས་ཡོང་
དོན་ཡང་ཁྱེད་ཚོ་ཐམས་ཅད་ལ་ཐུག་ནས། ཁྱེད་ཚོ་ཐམས་ཅད་ཀྱི་དོན་དུ་ངས་ཀྱང་དཀོན་
མཆོག་ལ་གསོལ་བ་བཏབ། དཀྱིལ་འཁོར་གྱི་འཁོར་ལོ་འདི་ལྟ་བུ་ཞལ་ཕྱེས་ནས། ཁྱེད་ཚོ་
ཐམས་ཅད་ལ་ནད་གདོན་སྡིག་སྒྲུབ་ཐམས་ཅད་ཞི་བའི་སྨོན་ལམ་བརྒྱབས་པ་ཡིན། ཁྱེད་
ཚོ་ཐམས་ཅད་ཀྱི་སེམས་ལ་དེ་ཟུངས། །
བླ་མ་གྲྭ་བ་ཚོ་ཡིན་ན་ཁྱེད་ཚོ་ཁྱིམ་ནས་ཁྱིམ་མེད་པར་རབ་ཏུ་བྱུང་བ་རེད། དེས་ན་
ཚུལ་ཁྲིམས་རྣམ་པར་དག་པ་བསྲུང་བ་གཞིར་བཞག་གི་སྟེང་ནས། གྲྭ་ཚང་ཐུགས་མཐུན་
ཁྲིམས་གཙང་བ་ཞིག་ཡོང་རྒྱུ་དང་། དེ་ནས་འཇིག་རྟེན་གྲོང་བ་ཚོ་ཡིན་ན་ངས་གོང་དུ་
བཤད་པ་ལྟར་ཁྱེད་ཚོ་ཐམས་ཅད་ཀྱིས་གསོལ་བ་བཏབ་ན། ངས་ཀྱང་ཁྱེད་ཚོའི་ཤི་བོ་ཤི་
མོ་ཚོ་ལ་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་མེད། ཐར་བ་དང་ཐམས་ཅད་
མཁྱེན་པའི་གོ་འཕང་ཐོབ་པའི་སྨོན་ལམ་འདེབས། དེ་རིང་འདི་ན་ཤི་བོའི་དགེ་རྩ་ཡིན་
ཞེས་བསྔོ་ཡིག་མང་བོ་ཁྱེར་ཡོང་འདུག དེ་ཚོ་ཐམས་ཅད་ཤི་ནས་དེང་སང་སྐྱེ་བ་ཅི་ལོན་
ཡོན་ན། གལ་སྲིད་སྐྱེ་བ་ངན་པ་ཞིག་བླངས་ཡོད་ན་སྐྱེ་གནས་དེ་ནས་མྱུར་ཏུ་ཚེ་འཕོས་
ནས་དལ་བརྒྱད་འབྱོར་བཅུ་ཚང་བའི་རྟེན་བཟང་བོ་ཁྱད་པར་ཅན་ཐོབ་ཏེ། གྲོགས་མཚན་
ལྡན་དགེ་བའི་བཤེས་གཉེན་གྱི་མགོན་གྱིས་ཟིན་ནས་ལམ་ཐུན་མོང་དང་ཐུན་མོང་མ་
ཡིན་པས་རྒྱུད་སྦྱངས་ཏེ་གསང་ཆེན་སྔགས་ཀྱི་ཐེག་པ་ལ་བརྟེན་ནས་ཟུང་འཇུག་རྒྱལ་བ་
རྡོ་རྗེ་འཆང་གི་གོ་འཕང་མྱུར་དུ་ཐོབ་པའི་སྨོན་ལམ་འདེབས། ཁྱེད་ཚོ་གསོན་པོ་ཚོ་ཡིན་
ན་ཡང་བྱ་བ་ཐམས་ཅད་ལམ་འགྲོ་ཡོང་ཞིང་ཚེ་རིང་ནད་མེད། ལྷ་མཁའ་འགྲོ་ཆོས་སྐྱོང་ལ་
སོགས་པ ས་ཁྱེད་ཚོ་ལ་དུས་རྟག་ཏུ་གྲོགས་མཛད་པའི་སྨོན་ལམ་འདེབས། ཅེས་གསུངས་སོ། །
༼ཟིན་བྲིས་སུ་འ དེབ ས་པ་པོས་ག སལ་བ ཐད། དབང་མཇུག་རྫོགས་པའི་རྗེས་སུ་ཁོང་ཉིད་ནས་གོང་དུ་
གསུང ས་ང་ ་བཞིན་ཉིན་དེར་ཁོང་གི་སྐུའི་ཕུང་ཁམས་ལ་མ་གཟིགས་པར་སྐུ་ངལ་ཆེ་བས། དབང་གི་རྗེས་སུ་ཕྱུག་
29)



བཀའ་སློབ་ཟིན་བྲིས་ཕྱོགས་བསྒྲིགས།
མཇལ་མེད་ཅེས་སྡེ་དཔོན་འཕྲིན་ཁོ་ནས་མཇལ་མང་ལ་ཁ་བརྡ་བྱས་པ་འདི་ལྟར། ཁྱེད་ཚོས་སྲིད་གཞུང་ང ང་རུ་སྡེ་
བའི་ཁ་འཕྲོ་ཚོའི་ཁ་ལེན་ཚིག་རྩི་བྱས་ནས་ཁྱེད་མཇལ་འགྲུལ་མང་ལ་ཕྱོགས་གང་ཐད་ནས་འགྲིག་ཅི་བཞག་ལེགས་
པར་བསྲུང་བ་ལ་ཐུགས་རྗེ་ཆེ་ཞུ་བ་ཡིན། ཁོང་ཉིང་ནས་གོང་དུ་གསུངས་པ་བཞིན་གཙོ་བོ་རང་རང་ཚོའི་སེམས་
ཀྱིས་ཡོང་དགོས་པ་རེད། འུ་ཚོས་ནམ་རྒྱུན་སེམས་ཀྱིས་མི་ཡོང་བར་ངོ་ཐད་དུ་ལངས་པ་ནི་ཤིན་ཏུ་མི་ལེགས། དེ་
རིང་དུས་ཚོད་དང་བླ་མའི་སྐུ་ཁམས་སོགས་ཚང་མ་ལ་འདང་བརྒྱབས་ནས་ཕྱག་མཇལ་གནང་རྒྱུ་མིན་པས། དེས་
ན་ཁྱེད་ཚང་མ་བདེ་ལེགས་ངང་ཕྱིར་ཕེབས་པར་ཐུགས་རྗེ་ཆེ་ཞུ་བ་ཡིན། ཞེས་ཁྱབ་བསྒྲགས་མཛད། དེའི་དགུང་མོ་
སྒར་ཆེན་ནས་བཞུགས་ཤིང་སྐུ་ངལ་གསོས། དེ་ནུབ་ཕལ་ཆེར་མཚན་མོ་ཆུ་ཚོད་དགུ་ཡར་མར་ཞིག་གི་ཐོག་ཏུ་ཆར་
ཤོང་དྲག་ངོ་ཞིག་གློ་བུར་དུ་ཡོང་བ་དང་ཁོང་ཉིད་ནས་བ སང་ཕུད་ཅེས་བཀའ་གནང་བ་བཞིན་ངེད་ཚོས་བསང་
བཏང་། ཕལ་ཆེར་མི་མ་ཡིན་ང ང་གཞི་བདག་སོགས་ཀྱི་ད གའ་བསུ་མཆོད་པ་བྱས་པ་ཡིན་རྒྱུ་རེང་སྙམ་བལྟས་པ་
མཚར་བ་རེ་འདུག་མོད་ཀྱང་ཅི་ཡིན་ཞུ་མ་ཡོད། ཕྱི་ཉིན་ནང་མོ་སྡེ་ང པོ ན་སྡོང་འཕྲིན་དང་མིག་གི་འཕྲིན་ལས་ཚེ་
བརྟན། ཤར་སྐོར་སྟོབས་ལྡན་གཙོས་པས། སྐ་ཁ་སྡེ་བའི་སྡེ་དཔོན་གླིང་གི་འཇིགས་བྱེད་སྐྱབས། གནའ་ཚང་གི་བྱི་བྷ་
དང་རུ་དཔོན་རྣམ་པ། རྨ་ཁ་སྡེ་བའི་སྡེ་དཔོན་བྱི་ཆུང་། མི་མགོའི་བསྟན་འཛིན་དང་རུ་དཔོན་རྣམས་ ཞིང་ལས་
རུ་ཁག་གི་གཙོ་འཛིན་པ་རྒྱ་སྐོར་ཤེས་རབ་དང་དབང་ལྡན་བཅས་སྡེ་བའི་ཁ་ཁ་འཕྲོ་ཚང་མ་ཁོང་རིན་པོ་ཆེའི་མདུན་
དུ་བཅར་ནས་སྡེ་དཔོན་སྡོང་འཕྲིན་ནས་རུ་སྡེ་བའི་སྐྱིད་སྡུག་དང་མཐའ་མཚམས་ས་རྩོད་སོགས་བདེ་འཇགས་ཡོང་
ཐབས་དང་ཐང་སྐོར་མོའུ་ཁྲང་འདི་ཁ་འཆམ་གྲོས་འ གྲིག་ཞིག་ཡོང་རྒྱུར་ཁྱེད་ཀྱི་ཐུགས་ལ་ཟུངས་ཞེས་ཞུ་བ་ནན་
ཏན་ཕུལ་བར་ཐུགས་དགྱེས་པ་ཆེན་པོས་ཞལ་བཞེས་གནང་ཞིང་། ཁོང་ནས་ན་ནིང་ཡོང་ཞེས་ཡོང་མ་ཐུབ་པར་
ཁྱེད་ཚོས་དཀའ་ལས་མང་བོ་བྱས་སོང་། ད་ཐེངས་ཡང་གྲ་སྒྲིག་དཔེ་མེད་བྱས་ཡོད་པས་ཁྱེད་ཚོ་ལ་དཀའ་ལས་ཆེ་
སོང་། དེ་ལ་འབྲས་བུ་ཕུན་སུམ་ཚོགས་པ་ཞིག་ཡོང་རྒྱུ་རེད། ཁ་སང་སོགས་སུ་ཞུས་པ་ལྟར་ངས་རྒྱུན་དུ་ཁྱེད་ཚོ་ལ་བླ་
མ་དཀོན་མཆོག་ལ་སྨོན་ལམ་དང་གསོལ་བ་འདེབས། ད་ནས་བཟུང་ཁྱེད་ཚོ་ཡོན་བདག་དང་འུ་ཚོ་བླ་མ་དང་སློབ་མ་
ཡིན། ཁྱེད་ཚོ་ལ་བྱ་བ་ཅི་ཡོད་ང་ལ་ཤོད་དང་ངས་ཐུབ་ཚོད་ཀྱིས་ཁྱེད་ཚོ་ལ་རོགས་རམ་བྱེད། ཅེས་ཐུགས་དགྱེས་
པའི་གསུངས་གླེང་མང་དུ་བསྩལ། ཕྲན་བདག་ལ་སྡེ་བའི་ཁ་འཕྱོ་བ་འ གོ་བ་རྣམ་པ་ནས་ད བང་གི་འབུལ་བའི་ཁ་
གྲངས་ཟིན་ཐོར་བཀོད་དེ་འདོན་དུ་བཅུག་པ་འདི་ལྟར། དབང་ཡོན་དུ་རྟ་ཕོ་སུམ་བཅུ་སོ་བཞི། ནོར་ནག་བརྒྱ་དང་
ཉི་ཤུ་རྩ་གཅིག ལུག་བཅུ་བཞི། སྐུ་རྟེན་རྗེ་རིན་པོ་ཆེའི་འདྲ་སྐུ་གཅིག སྒྲོལ་མའི་སྐུ་འདྲ་གཅིག འཇམ་པའི་དབྱངས་
ཀྱི་འདྲ་སྐུ་གཅིག གསུང་རྟེན་ཏིང་འཕགས་སྐལ་གསུམ་ཚར་གཅིག གཞན་ཕྲུག་བུབ་གཅིག སྒོར་མོ་ཁྲི་གཉིས་སྟོང་
གཅིག་དང་སུམ་བརྒྱ་བཅས་ཡོད་དོ། ། ༽
༡9



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ནུབ་བྱང་མི་རིགས་སློབ་གྲྭའི་ཞིབ་འཇུག་སློབ་མ་རྣམས་ལ་
གནང་བའི་ཆོས་ལུགས་ཚན་རིག་སྐོར་གྱི་
བཀའ་སློབ་བཞུགས་སོ། ། །
སྤྱི་བཤད།
ང་དེ་རིང་ནུབ་བྱང་མི་རིགས་སློབ་གྲྭ་ཆེན་མོར་ཡོང་ནས་ཐམས་ཅད་ལ་ཁ་ངོ་ཐུག་
སྟེ། ཁ་བརྡ་ཞིག་བྱེད་རྒྱུ་བྱུང་བ་ལ་སེམས་ཐག་པ་ནས་དགའ་སྤྲོ་ཆེན་པོ་བྱུང་སོང་། དེ་
རིང་ངས་རིག་གནས་སྐོར་གྱི་སྙན་ཞུ་འབུལ་རྒྱུ་ཡིན་ཞེས་བརྗོད་ཚེ། གཅིག་ན་གྲ་སྒྲིག་
བྱེད་རྒྱུའི་ཁོམ་ལོང་མ་བྱུང་། གཉིས་ན་བཤད་རྒྱུ་ཡང་ཡོད་པ་མ་རེད། ངས་ཆུང་དུས་
སློབ་སྦྱོང་ཡག་པོ་བྱེད་མ་ཐུབ། ས་སྐྱ་པཎྜི་ཏས། མཁས་པ་སློབ་པའི་དུས་ན་སྡུག །བདེ་
བར་སྡོད་ན་མཁས་མི་སྲིད། །ཅེས་གསུངས་པ་བཞིན། བདེ་མོ་སྐྱིད་པོ་བྱས་ནས་བསྡད་ན་
མཁས་པ་ཞིག་འབྱུང་ཐབས་མེད། མཁས་པ་ཞིག་བྱེད་པ་ལ་ཚ་གྲང་ལྟོགས་སྐོམ་གྱི་སྡུག་
བསྔལ་ཐམས་ཅད་ཁྱད་དུ་བསད་ནས། གཞུང་ལུགས་རབ་འབྱམས་ལ་སློབ་གཉེར་ཧུར་
ཐག་མཐར་ཕྱིན་པ་ཞིག་མ་བྱས་ན་མཁས་པར་འགྱུར་མི་ཐུབ། ང་རང་ལ་མཚོན་ན། ཆུང་
དུས་ནས་བླ་མ་ཆེན་པོའི་གོ་སར་བཞག་སྟབས། འཚོ་བ་བཟང་སོང་བས་དཀའ་སྤྱད་
དྲག་པོས་གཞུང་ལུགས་ལ་སློབ་གཉེར་ཆེན་པོ་བྱེད་མ་ཐུབ། མོའོ་ཀྲོའུ་ཞི་ནས། འཚོ་བ་
བཟང་ན་སློབ་སྦྱོང་ཡག་པོ་བྱེད་མི་ཐུབ་ཅེས་པ་བདེན་པ་རེད། མོའོ་ཀྲོའུ་ཞི་ཁོང་རང་
ཉིད་ལ་མཚོན་ན། ཡན་ཨན་གྱི་ས་དོང་དུ་ཡོད་དུས། གསར་བརྗེའི་འཐབ་རྩོད་དྲག་པོའི་
292



བཀའ་སློབ་ཟིན་བྲིས་ཕྱོགས་བསྒྲིགས།
སྐབས་དང་། དེ་དུས་བྱ་བ་ཧ་ཅང་མང་བར་མ་ཟད། འཚོ་བ་ལ་ཡང་དཀའ་ངལ་ཡོད། འོན་
ཀྱང་། སྐབས་དེར་ཁོང་གིས་གཞུང་ལུགས་ཧ་ཅང་མང་བོ་བརྩམས་པར་མ་ཟད། བརྩམས་
ཆོས་དེ་དག་ཤིན་ཏུ་ལེགས་པོ་ཡིན། རྗེས་སུ་གསར་བརྗེ་ལས་འགུལ་ལ་རྒྱལ་ཁ་ཐོབ་ནས་
ཁོང་པེ་ཅིང་ཀྲུང་ནན་ཧེ་རུ་སྡོད་ཚེ། གསུང་རྩོམ་ཇེ་ཉུང་ཇེ་ཉུང་ཡིན་པར་མ་ཟད། བརྩམས་
ཆོས་ཀྱི་ནང་དོན་རྒྱུ་སྤུས་ཀྱང་ཇེ་ངན་ཇེ་ཞན་དུ་གྱུར་སོང་། མཇུག་མཐར་ཁོང་གི་གཏམ་
བཤད་གཞན་གྱིས་ཟིན་བྲིས་སུ་བཏབ་པ་ཙམ་ལས། ཁོ་རང་ཉིད་ཀྱི་བརྩམས་ཆོས་ཕལ་
ཆེར་མེད་སོང་། དེར་བལྟས་ན་ཡང་། མཁས་པ་སློབ་པའི་དུས་ན་སྡུག་ཟེར་བ་ཡང་དག་
རེད། དེའི་སྟབས་ངས་ཆུང་དུས་ནས་སློབ་སྦྱོང་ཡག་པོ་བྱེད་མ་ཐུབ་པའི་སྟེང་དུ། ང་རང་
ལོ་བཅུ་དགུ་སྟེ། སྤྱི་ལོ་༡༩༤༥ལོ་ནས་བཟུང་། སྐབས་དེའི་ཆོས་སྲིད་སྦྲགས་མའི་བྱ་བ་སྣ་
ཚོགས་ཚོགས། བྱ་བཞག་མང་བོ་ཆུའི་གཉེར་མ་བཞིན་དུ་གཅིག་རྗེས་སུ་གཅིག་བྱུང་ནས།
དཔེ་ཆ་ལ་བལྟ་རྒྱུའི་དུས་ཚོད་ཀྱང་མེད་སོང་། རྗེས་སུ་བཅིངས་གྲོལ་བྱས་ནས་ཡང་དེ་
དང་མཚུངས་པ་རེད། སྲིད་གཞུང་ལ་བྱ་བ་ལས་རྒྱུ་སོགས་ཆ་ཐམས་ཅད་ནས་དཔེ་ཆ་
ཡག་པོ་བལྟ་མ་ཐུབ། ང་བརྒྱད་ལོར་བཙོན་དུ་བཟུང་ནས་མི་ལོ་ཉེར་གཅིག་གི་རིང་ལ་བཙོན་
ཁང་དུ་བསྡད། དེའི་རིང་ལ་ཐ་ན་བོད་ཡིག་གི་དཔེ་ཆ་དཔེ་དེབ་ཅིག་ཀྱང་མཐོང་མ་ཐུབ།
བསྡོམས་ན་ལོ་བཞི་བཅུ་ཞེ་གསུམ་གྱི་རིང་ལ་དཔེ་ཆར་བལྟ་མ་ཐུབ་པས། དེའི་སྔོན་ལ་ཅུང་
ཙམ་བལྟས་པ་ད་ལྟ་བག་ཆགས་ཙམ་ལས་བརྗེད་སོང་། དེའི་སྟབས་དེ་རིང་མཚན་ཉིད་
རིག་པའི་གཞུང་རྒྱས་པ་ཞིག་བཤད་དགོས་ཟེར་ན། དངོས་གནས་བཤད་དཀའ་བ་ཞིག་
རེད། ཡིན་ན་ཡང་། ད་ནངས་ཞེའུ་ཡན་ཀྲང་དང་། ལྷག་པར་ཁ་སང་ཚེ་ཏན་ཞབས་
དྲུང་རིན་པོ་ཆེ་སོགས་ཕེབས་ནས། ཁྱེད་ཀྱིས་ཞིབ་འཇུག་སློབ་མ་རྣམས་ལ་ཆོས་ལུགས་
མཚན་ཉིད་རིག་པའི་འཆད་ཁྲིད་ཅིག་བྱེད་དགོས་ཞེས་རེ་བ་བྱས་ཚེ། རང་གི་རུ་སྡེ་བ་
དང་མི་རིགས་ཐམས་ཅད་ཡར་རྒྱས་སུ་འགྲོ་དགོས་ན། རིག་གནས་ཡག་པོ་ཞིག་མེད་
པར། ཡར་རྒྱས་སུ་འགྲོ་བའི་ཐབས་མེད། ལྷག་པར་དུ་མི་རིགས་རང་གི་སྐད་ཡིག་དང་།
203



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྲོལ་རྒྱུན་གྱི་རིག་གནས་ཡག་པོ་ཞིག་དར་མ་ཐུབ་ན། མི་རིགས་ལ་འདྲ་མཉམ་དང་མི་
རིགས་རང་གི་ཆོས་སྲིད་ཀྱི་བྱ་བ་ཐམས་ཅད་ཡར་རྒྱས་ཡར་དར་དུ་འགྲོ་རྒྱུ་ཟེར་བ་ནི་
སྟོང་གཏམ་རེད། རེ་བ་དེའི་སྟེང་ནས་ང་ལ་བཤད་རྒྱུ་ཆེན་པོ་མེད་རུང་བསམ་པ་རྣམ་
དག་གི་སྒོ་ནས། ཁྱེད་ཚོའི་ཁ་ངོ་གཅོག་མ་ཐུབ་པར་འདིར་ཡོང་བ་ཡིན། བཤད་བྱའི་གཙོ་
བོ་ཆོས་ལུགས་མཚན་ཉིད་རིག་པ་རེད། དེ་རིང་ཁྱེད་འདིར་བཞུགས་པའི་ཞིབ་འཇུག་
སློབ་མ་ཚོས་གཙོ་བོ་བོད་ཡིག་གི་སྟེང་ནས་བརྟག་དཔྱད་གཏོང་བ་ལ། ཆོས་ལུགས་ཀྱི་
བརྡ་ཆད་མང་བོ་ཞིག་ཧ་མ་གོ་ན། བོད་ཡིག་གི་དོན་མང་བོ་ཞིག་ཧ་གོ་མི་ཐུབ་པས། ཁྱེད་
ཚོ་སྤྱི་ཚོགས་གསར་བའི་མི་རབས་ཀྱིས་མར་ལེ་རིང་ལུགས་ཀྱི་ལྟ་བ་བཟུང་ནས་ཞིབ་འཇུག་
བྱེད་དགོས་པ་དང་ཆབས་ཅིག་ཆོས་ལུགས་བརྡ་ཆད་ཀྱི་ནང་དོན་གོ་བ་ཡང་ཧ་ཅང་གལ་
ཆེན་པོ་ཡིན།
སྤྱིར་ན་བོད་བརྒྱུད་ནང་བསྟན་གྱི་ཆོས་ལུགས་མཚན་ཉིད་རིག་པ་འདི་སྤྱི་ཚོགས་
ཐོག་ཏུ་དར་ཁྱབ་ཆེན་པོ་མ་སོང་བར་འདུག་སྟེ། རྒྱུ་མཚན་ནི་བོད་ལ་སྔོན་ཆད་སྤྱི་ཚོགས་
སློབ་གྲྭ་མ་དར་པས། བོད་ཡིག་དང་བོད་ཀྱི་རིག་གནས་སློབ་མཁན་ཕལ་ཆེར་དགོན་
སྡེའི་གྲྭ་བཙུན་ཡིན། རྒྱུ་མཚན་དེ་ལ་བརྟེན་ནས་དེང་སང་ལ་ལས་བླ་མ་གྲྭ་བས་བོད་ཀྱི་
རིག་གནས་སྒེར་གཅོད་བྱས་པ་རེད་ཅེས་བཤད་མི་ཡོད། བླ་མ་གྲྭ་བ་ཚོས་བོད་ཡིག་འདི་
ངེད་ཚོ་བླ་མ་གྲྭ་བས་སློབ་དགོས་པ་ལས། གཞན་སྤྱི་ཚོགས་ཐོག་གི་མི་སྐྱ་ཕོ་མོས་སློབ་མི་
ཆོག་ཅེས་པ་ཞིག་མིན་མོད། འོན་ཀྱང་། བོད་མི་ཚོའི་འཚོ་བའི་ཁོར་ཡུག་སོགས་ཀྱི་རྐྱེན་
པ ས་ཆབ་སྲིད་བསམ་བློའི་གོ་རྟོགས་ཀྱི་ཆུ་ཚད་དམའ་བས་སློབ་གྲྭ་འཛུགས་མ་ཐུབ་པ་
དང་། མི་སེར་དཀྱུས་མ་ལ་སློབ་སྦྱོང་གི་གོ་སྐབས་དང་གོ་རྟོགས་མེད་སོང་སྟེ། བོད་ཀྱི་ཡི་
གེ་དང་རིག་གནས་སློབ་མི་ཞིག་ཡིན་ཚེ་ཕལ་ཆེར་བླ་མ་གྲྭ་བ་ཡིན་སོང་། བླ་མ་གྲྭ་བ་ཚོས་
བསྟན་བཅོས་གསུང་རྩོམ་མཛད་ཚེ། ཁོང་ཚོ་ཆོས་ལུགས་པ་ཡིན་པས་ཆོས་ལུགས་གཙོ་
བོར་བཟུང་ནས་བྲིས་སྟབས། བོད་ཡིག་ནང་གི་བརྡ་ཆད་མང་བོ་ཞིག་ཆོས་ལུགས་དང་
294



བཀའ་སློབ་ཟིན་བྲིས་ཕྱོགས་བསྒྲིགས།
འབྲེལ་བ་དམ་པོ་ཡོད། དེའི་སྟབས། ཁྱེད་ཚོས་བོད་ཡིག་དཔྱིས་ཕྱིན་པ་སློབ་སྦྱོང་བྱེད་
ད གོས་ཚེ། ནང་ཆོས་ཀྱི་མཚན་ཉིད་རིག་ང༌། དེ་བཞིན་མངོན་བརྗོད། སྡེབ་སྦྱོར། སྒྲ་སྙན་
ངག རྩིས་ས་རིས་སོགས་ལ་ཕྱོགས་ཡོངས་ནས་བརྟག་དཔྱད་ཞིབ་འཇུག་ཡག་པོ་ཞིག་མ་
བཏང་ན། བོད་ཡིག་གི་བརྡ་མང་བོ་ཞིག་གི་གོ་བ་ཡང་དག་པ་ཞིག་ལོན་དཀའོ། ། །
དེ་རིང་འདིར་བཤད་པའི་ཆོས་ལུགས་མཚན་ཉིད་རིག་པ་ཞེས་པ་ནི་བོད་བརྒྱུད་ནང་
བསྟན་ཆོས་ལུགས་ཀྱི་མཚན་ཉིད་རིག་པ་ཡིན། སྤྱིར་འཛམ་གླིང་ན་ཆོས་ལུགས་ཆེན་པོ་
བཞི་སྟེ། ཡེ་ཤེས། ཨེའུ་ཟི་ལམ། ཧུན་རྡུ། ནང་ཆོས་སོགས་ཡིན་ལ། འཛམ་བུ་གླིང་དུ་མི་
གྲངས་དུང་ཕྱུར་བཞི་བཅུ་ལྷག་ཡོད་པ་ལས། དུང་ཕྱུར་སུམ་བཅུ་ལྷག་སྟེ། གས་གསུམ་
ལས་གས་གཉིས་ཀྱིས་ཆོས་ལུགས་ལ་དད་པ་བྱེད་བཞིན་ཡོད། ཆོས་ལུགས་གང་ཡིན་ན་
ར ང་རང་ལ་མཚན་ཉིད་རིག་པའི་ལྟ་སྒོམ་སྤྱོད་གསུམ་ཐུན་མོང་མ་ཡིན་པ་རེ་ཡོད། དེ་
ལས་བོད་ཀྱི་རིག་གནས་དང་ཐད་ཀར་འབྲེལ་བ་ཡོང་པ་ནི་ནང་ཆོས་རེད། །
དང་བོ། ནང་བསྟན་མཚན་ཉིད་རིག་པ།
ནང་བསྟན་མཚན་ཉིད་རིག་པ་མདོར་བསྡུས་ཤིག་ཞུ་བ་ལ། དང་བོ། ཅི་ཞིག་ལ་ནང་
བ་སངས་རྒྱས་པ་ཟེར། ཅི་ཞིག་ལ་མཚན་ཉིད་རིག་པ་ཟེར། གཉིས་པ༌། ཆོས་ལུགས་མཚན་
ཉིད་རིག་པ་ཇི་ལྟར་དར་བ་དང་། མཚན་ཉིད་རིག་པ་ལ་ཅི་ལྟར་སློབ་སྦྱོང་བྱེད་ཚུལ་ གསུམ་
པ། མཚན་ཉིད་རིག་པའི་ལྟ་ཚུལ་གཙོ་བོ་ཅི་ཡིན་སོགས་མདོར་བསྡུས་ཤིག་ཞུས་ན། དེའི་
སྟེང་ནས་ཁྱེད་ཚོས་བརྟག་དཔྱད་ཞིབ་འཇུག་བཏང་ན་ཧ་གོ་རྒྱུ་ཞིག་ཡོད་པ་རེད།
༡ ནང་བསྟན། །
སྤྱིར་ནང་ཆོས་འདི་ནམ་ཞིག་ནས་དར་བ་རེད་ཅེ་ན། ལོ་རྒྱུས་སྟེང་ནས་བ ཤད་
དཀའ་བ་ཞིག་རེད། སྟོན་པ་ཤཱཀྱ་ཐུབ་པ་མ་བྱོན་གོང་དུ་དགེ་ཚུལ་སློང་ཨེ་ཡོད། དཔེར་
ན། སྟོན་པ་ཤཱཀྱ་ཐུབ་པས་རྒྱལ་པོའི་སྲིད་བཟུང་བའི་ཚེ་ན། ཁོང་གི་ཕོ་བྲང་གི་སྒོ་བཞི་
295



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནས། རྒ་བ། ན་བ། འཆི་བ། རབ་ཏུ་བྱུང་བ་ལ་ཐུག་པའི་རྐྱེན་གྱིས་ཁོང་ཉིད་རབ་ཏུ་བྱུང་
བ་རེད། དེར་བལྟས་ན་ཡང་ཤཱཀྱ་ཐུབ་པ་མ་བྱོན་པའི་སྔོན་ནས་ནང་ཆོས་དར་བར་མ་ཟད།
གྲྭ་བ་ཡང་ཡོད་པ་ཞིག་རེད། ནང་བ་སངས་རྒྱས་པ་ཟེར་བའི་རྩ་བ་ཅི་རེད་ཅེ་ན། དཀོན་
མཆོག་གསུམ་ལ་སྐྱབས་སུ་འགྲོ་ཞིང༌། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་
པས་ན། ནང་བ་སངས་རྒྱས་པ་ཞེས་ཟེར་བ་དང་། ནང་བ་ལས་ཕྱི་རོལ་ཏུ་གྱུར་བས་ན་ཕྱི་
རོལ་བ་ཞེས་བརྗོད་པ་རེད། བསྟན་པ་འདིའི་ནང་དུ་ཞུགས་པས་ན་ནང་བ་སྟེ། དཔེར་ན།
ཁང་བའི་ནང་དང་ཕྱི་རོལ་ཟེར་བ་ལྟ་བུའོ། །སངས་རྒྱས་ཞེས་པ་ལ་ཡང་དོན་གཉིས་ཏེ།
སངས་ཞེས་པ་ནི་ཉོན་མོངས་ཀྱི་སྒྲིབ་པ་མ་ལུས་པ་སངས་ཤིང་དག་པའོ། །ངེད་ཚོ་ཚང་མ་
འདོད་ཆགས་ཞེ་སྡང་མ་རིག་པའི་དབང་དུ་སོང་བ་སྟེ། དཔེར་ན། སྒོར་མོ་མང་བོ་མཐོང་
ན་ཧེབ་ལངས་པ་དང༌། བུད་མེད་མཛེས་མ་རིག་ན་ཆགས་པ་དེ་ཡང་འདོད་ཆགས་རེད།
དེ་མཚུངས་ཞེ་སྡང་ནི་གཞན་གྱིས་རང་ལ་སྐད་ཆ་ངན་པ་ཞིག་བཤད་ན་དེ་ལ་ཁྲོས་ནས་
རྡུང་རེས་རྒྱག་པ་སོགས་ཁོང་ཁྲོ་ཞེ་སྡང་རེད། གཏི་མུག་ནི་དོན་ཧ་མི་གོ་ཞིང་སེམས་
རྨོངས་པ་སོགས་ཀྱིས་མཚོན་པའི་ཉོན་མོངས་ཀྱི་སྒྲིབ་པ་མ་ལུས་པ་སྨུག་པ་ཡལ་བ་བཞིན་
སངས་ནས་གསལ་ཞིང་དག་པས་སངས་དང་། རྒྱས་པ་ནི་ནང་སེམས་ཀྱི་མཁྱེན་རབ་ཉི་
མའི་འོད་ཟེར་འཛམ་བུའི་གླིང་ཐམས་ཅད་དུ་ཁྱབ་པ་བཞིན་དུ་ཤེས་བྱ་ལ་བློ་རྒྱས་པ་ལ་
རྒྱུས་ཞེས་སྒྲ་བཤད་ཙམ་དེ་ལྟར་བཤད་ཆོག་ལ། སངས་རྒྱས་ཀྱི་བསྟན་པ་དར་ཚུལ་ལ་
བཤད་ཚུལ་མང་བོ་ཡོད་ཀྱང་། དེ་རིང་ལོ་རྒྱུས་མང་བོ་དུས་ཚོད་ཀྱི་དབང་མི་བཤད་དོ། །
སྤྱིར་ནང་བ་སངས་རྒྱས་པའི་ཆོས་ལུགས་ཞེས་པའི་ཆོས་ནི་དོན་བཅུ་ལ་འཇུག་
ཅིང་། ཆོས་ཞེས་པ་རྒྱ་གར་སྐད་དུ་དྷརྨ་སྟེ་འཛིན་པ་ལ་འཇུག་པ་དང་། ཆོས་ཞེས་པ་སྤྱིར་
བཏང་དུ་ཤེས་བྱ་ཐམས་ཅད་དེ། ཆོས་དང་ཤེས་བྱ་དོན་གཅིག་པ་རེད། འོན་ཀྱང་། དེང་
སང་ཆོས་ཟེར་ཚེ་བཀའ་བསྟན་དཔེ་ཆ་ལྟ་བུ་ཙམ་ལས་གཞན་ལ་གོ་བ་ལོན་གྱི་མེད་པ་དེ་
ས་པ
296



བཀའ་སློབ་ཟིན་བྲིས་ཕྱོགས་བསྒྲིགས།
མི་འགྲིག སངས་རྒྱས་ཀྱི་བསྟན་པ་ལ། མདོ་ལས། སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །ཞེས་རྒྱལ་བའི་བསྟན་པ་ལ་ལུང་གི་བསྟན་པ་དང་
རྟོགས་པའི་བསྟན་པ་གཉིས་སུ་དབྱེ་ཞིང་། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་ཐམས་
ཅད་མདོར་བསྡུས་ན་ལུང་རྟོགས་ཀྱི་བསྟན་པ་གཉིས་སུ་འདུའོ། ། ལུང་གི་བསྟན་པ་སྡེ་
སྣོད་གསུམ་སྟེ། དེ་ལ་ཡང་ལྟ་བ་དང་བཤད་ཚུལ་མི་གཅིག་པ་མང་བོ་ཡོད། ལྟ་བ་དང་
བཤད་ཚུལ་མི་གཅིག་པ་ཡོད་པའི་རྒྱ་མཚན་ཡང་སེམས་ཅན་རེ་རེའི་བློ་དང་འཚམ་པར།
གང་ལ་གང་འདུལ་དེ་ལ་དེ་སྟོན་ཏེ། དཔེར་ན། ཁྱོད་བོད་ཅིག་ཡིན་ན་བོད་གླུ་བླངས་ན་
དགའ་བ་དང་། རྒྱ་ཞིག་ཡིན་ན་རྒྱའི་གླུ་དབྱངས་གྱེར་ན་དགའ་བ་རེད། དེ་བཞིན་གདུལ་
བྱའི་བསམ་པ་དང་མཐུན་པའི་ལྟ་བ་དང་བཤད་ཚུལ་མི་འདྲ་བ་གསུངས་ཡོད་ཀྱང་། ཕར་
དེད་ན་ཐམས་ཅད་སངས་རྒྱས་ཀྱི་གོ་འཕང་ཐོབ་པའི་ཐབས་ཁོ་ན་ཡིན། གདུལ་བྱའི་བསམ་
པ་བག་ལ་ཉལ་བ་དང་བསྟུན་ནས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་སྟེ། གདུལ་བྱའི་
ཁམས་དང་མོས་པ་ལ་མཐུན་པ་སྣ་ཚོགས་པ་ཞིག་གསུངས་ཡོད་པ་རེད། དེ་ཚང་མ་ཕར་
དེད་ན་སྡེ་སྣོད་གསུམ་ལས་མ་འདས་སྟེ། འདུལ་བའི་སྡེ་སྣོད། མདོ་སྡེའི་སྡེ་སྣོད། མངོན་
པའི་སྡེ་སྣོད་གསུམ་ཡིན། འདུལ་བའི་སྡེ་སྣོད་ནི་ར བ་བྱུང་བ་ཚོས་ཆོས་འདུལ་བའི་
བཅའ་ཁྲིམས་ལག་ལེན་དང་ཉམས་ལེན་བྱེད་ཚུལ་གྱི་རིམ་པ་དང་། མདོ་སྡེའི་སྡེ་སྣོད་ནི་
གཙོ་བོ་ཏིང་ངེ་འཛིན་གྱི་བསླབ་པ་སྟེ། ལྟ་བ་སྟོན་པའི་གཞུང་དང་། མངོན་པའི་སྡེ་སྣོད་
ནི་ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པའི་གཞུང་ཡིན། དེ་གསུམ་ལ་ལུང་གི་
བསྟན་པ་ཞེས་བརྗོད་དོ། ། །
རྟོགས་པའི་བསྟན་པ་ནི་ལུང་དེ་དག་གི་དོན་བསྡུས་ཏེ་སེམས་སྟེང་དུ་སྦྱར་ནས། རིམ་
གྱིས་ས་ལམ་གྱི་རིམ་པ་གཅིག་ནས་གཅིག་ཏུ་ཇེ་མཐོར་སོང་བའི་རྟོགས་པ་ཐམས་ཅད་ལ་
རྟོགས་པའི་བསྟན་པ་ཟེར་ཞིང་། དེ་ལྟར་མདོར་བསྡུས་ན་ལུང་རྟོགས་ཀྱི་བསྟན་པ་གཉིས་
ལས་མེད་དོ། །
297



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༢ མཚན་ཉིད་རིག་པ།
མཚན་ཉིད་རིག་པ་སྟེ། རྒྱ་སྐད་དུ་ （ ) ཟེར་ལ། ངོ་བོ་གཅིག་ཡིན་པ་ལ་ཇེ་གསལ་
དུ་བཏང་ནས་མཚོན་པར་བྱེད་པ་སྟེ། རྫས་ཡོད་ཀྱི་ཆོས་གསུམ་ཚང་བ་མཚན་ཉིད་ཀྱི་
མཚན་ཉིད་ཅེས་བརྗོད་དེ། དཔེར་ན། དཀར་ཡོལ་མཚོན་བྱ་དང་། དེའི་མཚན་ཉིད་ནི་
དེའི་སྟེང་གི་རང་བཞིན། བྱེད་ལས། ངོ་བོ་སོགས་གསལ་བོར་སྟོན་བྱེད་ནི་མཚན་ཉིད་རེད།
དེ་མཚུངས་སྐད་ཅིག་མ་མི་རྟག་པའི་མཚན་ཉིད་དེ། སྐད་ཅིག་སྐད་ཅིག་ལ་འགྱུར་ནས་
འགྲོ་ཞིང་རྒྱུན་དུ་རྟག་ནས་བསྡད་མེད་པའོ། །རྒྱ་སྐད་དུ། ( 3 ) དང་། མར་ལེའི་གཞུང་
ལུགས་ལྟར་ན། གཤིས་འགྱུར་ནས་ཚད་འགྱུར། ཚད་འགྱུར་ནས་གཤིས་འགྱུར་ (f » ། it:
༧, t4 ] f, ཨs) ཟེར་ཞིང་། རིམ་པ་བཞིན་དུ་འགྱུར་ནས་འགྲོ་བ་ལ་བཤད་པ་རེད། དཔེར་
ན། ང་ཚོའི་གོན་པ་རྙིང་བར་གྱུར་ཚེ། དེའི་ཚོན་མདོག་ཀྱང་འོད་མེད་པར་འགྱུར་ལ།
འགྱུར་བ་དེ་དུས་ཐུང་ཐུང་ཞིག་གི་ནང་དུ་གློ་བུར་དུ་གྱུར་སོང་བ་མ་ཡིན་པར། དེ་ནི་སྐད་
ཅིག་མ་རེ་རེ་བཞིན་འགྱུར་ནས་སོང་བ་རེད། དེ་བཞིན་རགས་བཤད་བྱས་ན་ཚད་མ་ཞེས་
པ་ངོ་མ་ཞེས་པའི་དོན་ཡིན་ལ། ཚད་མར་གྱུར་བ་ནི་དོན་ངོ་མ་སླད་མེད་པ་དང་། ཉིད་ནི་
ཆོས་ཉིད་དེ། མེ་ཡར་འབར་བ་མེའི་ཆོས་ཉིད། ཆུ་ཐུར་དུ་བཞུར་བ་ཆུའི་ཆོས་ཉིད་དེ། དངོས་
པོའི་གནས་ལུགས་ཞེས་བའི་དོན་ལ་ཉིད་དང་། མཚན་ཉིད་ཅེས་བརྗོད་པ་རེད། མཚན་
ཉིད་རིག་པ་རྒྱ་གར་འཕགས་པའི་ཡུལ་དུ་སློབ་དཔོན་ཀླུ་སྒྲུབ་ཡབ་སྲས་ཀྱི་རིང་ནས་ཧ་
ཅང་དར་བ་ཞིག་རེད། ཕྱི་རོལ་བ་ཐམས་ཅད་མཚན་ཉིད་ཀྱི་རིག་པའི་སྟེང་ནས་དགག་
སྒྲུབ་བྱས་ཏེ། རྒོལ་བ་ཚར་བཅད་ཅིང་ནང་བའི་བསྟན་པ་ལ་བཅུག་པ་ཡང་མང་བོ་ཡོད། །
དེར་བལྟས་ན་ཡང་མཚན་ཉིད་རིག་པ་འདི་དངོས་པོའི་ཆོས་ཉིད་རང་བཞིན་དངོས་གསལ་
བོར་རྟོགས་པ་ལ་ཕན་པ་ཆེན་པོ་ཡོད། དེའི་སྟབས་བྱ་བ་ཅི་ཡིན་ན་འདང་བརྒྱབ་དཔྱད་པ་
མ་བཏང་ན། དེའི་རང་བཞིན། ངོ་བོ། གནས་ལུགས། ཆོས་ཉིད་སོགས་རྟོགས་མི་ཐུབ། དེ་
ལ་རྟགས་གསལ་རྩོད་གཞི་གསུམ་དང་ཁྱབ་མཐའ་སོགས་མཚན་ཉིད་རིག་པའི་སྐོར་རགས་
298



བཀའ་སློབ་ཟིན་བྲིས་ཕྱོགས་བསྒྲིགས།
རིམ་ཞིག་ཞུ་བ་ལ།
ནང་བ་སངས་རྒྱས་པའི་ཆོས་ལུགས་པ་ཚོས་མཚན་ཉིད་རིག་པ་ལ་བརྟེན་ནས་ཆོས་
ཀྱི་ངོ་བོ་ཇི་ལྟར་ཡིན་པ་བརྟག་དཔྱད་བྱེད་པར། གྲྭ་ཚང་ཆེན་པོ་རྣམས་སུ་ཆོས་རྭ་བཙུགས་
ནས་རྩོད་པ་བྱེད་བཞིན་ཡོད་པ་ནི། ཕར་དེད་ན་རིག་པའི་བརྡར་ཤ་གཅོད་ཐབས་ཕུན་
སུམ་ཚོགས་པ་ཆེས་བླ་ན་མེད་པ་ཞིག་ཡིན། ཁོང་ཚོའི་མཚན་ཉིད་རིག་པའི་སྟེང་ནས་རྩོད་
པ་བྱེད་ཚུལ་ལ། རྟགས་གསལ་ཁྱབ་གསུམ། ཞེས་རྟགས་དང་གསལ་བ། ཁྱབ་པ་དང་རྩོད་
གཞི་ཟེར་བ་ཡོད། རྩོད་གཞིའི་ངོ་བོ་ཅི་ཡིན། དཔེར་ན། འདི་ལྕགས་རེད་དམ་ར་གན་རེད་
ཅེས་ཟེར་བ་ལ། ཁ་ཅིག་གིས་ར་གན་རེད་ཟེར་བ་དང་། ཁ་ཅིག་གིས་ལྕགས་རེད་ཟེར་ཚེ།
དེ་ལ་རྒོལ་བ་སྔ་རྒོལ་ཕྱི་རྒོལ་ཟེར་བ་རེད། དེ་གཉིས་ཀྱིས་རྩོད་པའི་གཞི་དེ་ལ་རྩོད་གཞི་
ཞེས་བརྗོད། གསལ་བ་ནི་ཡིན་དགོས་ཞེས་དང་ཐལ་ཞེས་པ་འདོད་པ་སྟེ། དེ་ཡིན་པར་
འདོད་ཅེས་པའོ། ། དེ་ཡིན་པའི་རྒྱུ་མཚན་ལ་རྟགས་ཞེས་བརྗོད། དཔེར་ན། ངའི་ཅ་ལག་
གཞན་ཞིག་གིས་བརྐུས་སོང་། རྒྱུ་མཚན་དེའི་རྐང་རྗེས་ལ་བལྟས་ན་ཤེས་ཞེས་པ་ལྟ་བུའོ། །
རྟགས་ཏེ་རྩོད་གཞི་དེའི་སྟེང་དུ་གྲུབ་པ་སྟེ། རྩོད་གཞི་དེའི་སྟེང་དུ་འགྲིག་ཡོད་པ་ལ།
རྟོགས་གྲུབ་ཅེས་བརྗོད། རྩོད་གཞི་དེའི་སྟེང་དུ་མ་གྲུབ་ན། རྟགས་མ་གྲུབ་ཟེར་དགོས།
རྟགས་གྲུབ་ཅེས་པ་བདེན་པའམ་གཞི་དེའི་སྟེང་དུ་ཡོད་པ་ལ་གོ་དགོས། དཔེར་ན། ཨ་ཁུ་
དཀོན་མཆོག་ཚེ་བརྟན་ཆོས་ཅན། ཞེས་རྩོད་གཞི་ཨ་ཁུ་དཀོན་མཆོག་ཚེ་བརྟན། ཁོ་རེབ་
གོང་གི་ཡིན་པར་ཐལ་ཞེས་ཁོ་རེབ་གོང་གི་ཡིན་དགོས་འདུག རྒྱུ་མཚན་རེབ་གོང་གི་སྐད་
ཆ་བཤད་པའི་ཕྱིར། ཞེས་པ་རྟགས་རེད། རྟགས་མ་གྲུབ་ཟེར་ན། རྟགས་གྲུབ་ཡོད་དེ། ཁོང་
གིས་བཤད་པའི་སྐད་ཆའི་ནང་དུ་རེབ་གོང་གི་སྐད་ཆ་ཡོད་འདུག ཁྱབ་པ་ནི་རྟགས་དེ་
ཡིན་ན་གསལ་བ་དེ་ཡིན་པའི་ཁྱབ་པ་ལ་ཟེར། རེབ་གོང་གི་སྐད་ཆ་བཤད་མི་ཞིག་ཡིན་ན་
རེབ་གོང་གི་མི་ཡིན་པས་ཁྱབ་པ་ཨེ་ཡོད། དེ་ཁྱབ་པ་མེད་ན། དེ་ལ་ཁྱབ་པ་མ་བྱུང་ཟེར།
ཁྱབ་པ་མ་བྱུང་ཟེར་བ་དབུས་སྐད་དེ། ཁྱབ་པས་ངེས་པ་མེད་ཅེས་པའི་དོན་ཡིན། དེ་ལ་
299



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྟགས་གསལ་ཁྱབ་གསུམ་ཟེར་ཞིང་། ལན་འདེབས་པའི་ཚེ། དཔེར་ན། འདི་ར་གན་ཡིན་
པའི་ཕྱིར་ཞེས་པ་རྟགས་རེད། དེ་ལ་ལན་འདེབས་ཚེ་རྟགས་མ་གྲུབ་ཟེར། འདི་ལྕགས་ཡིན་
པར་ཐལ་ཞེས་པ་གསལ་བ་རེད། དེ་ལ་ལན་འདེབས་ཚེ་འདོད་ཅེས་པ་དེ་ལྕགས་ཡིན་པ་
བདེན་པ་རང་རེད་ཅེས་པའི་དོན་དང་། དེ་ཁས་མ་བླངས་ན་དེ་ལྕགས་ཡིན་པ་རྒྱུ་མཚན་
གྱིས་གསལ་བ་བསྒྲུབ་དགོས་པ་རེད། དེ་ལྟར་ཕན་ཚུན་རྩོད་པ་བྱས་ནས་བྱ་བ་གང་དང་
གང་ཡིན་ན་བརྡར་ཤ་གཅོད་དགོས། མར་ཁེ་སི་རིང་ལུགས་ལ་མཚོན་ན་ཡང་། ཁོང་ཚོའི་
གུང་ཁྲན་ཏང་ཡོན་གྱི་བསམ་བློ་སོ་སོ་ལ་ཅིའི་ཕྱིར་ཞེས་པའི་དྲི་བ་འདོན་པ། ( 1tre g, ji t -
པ> LL E! JE 1:]- » y{{ ? ) དེ་ཡང་རྩོད་པ་བྱེད་པའི་ཐབས་ཚུལ་དང་གཅིག་པ་རེད། ཤེས་
རིག་དར་སྤེལ་གཏོང་དགོས། དེ་ཅིའི་ཕྱིར་ཞེས་ཚེ། （ } {3:E & 20], ར EE j{l?)དེ་ལ་
ཡང་རྟགས་ཤིག་དགོས་ཏེ། དེ་ལྟར་མ་བྱས་ན་ཞེས་རྒྱུ་མཚན་འགོད་པ་ནི་རྟགས་རྒྱུ་མཚན་
རེད། ཕར་དེད་ན་བཤད་ཚུལ་དང་ཐབས་ཚུལ་གྱི་སྟེང་ན་ཅུང་མི་འདྲ་བ་ཡོད་པ་ལས་དོན་
དུ་གཅིག་མཚུངས་རེད། དེའི་སྟབས་མཚན་ཉིད་རིག་པ་འདི་ལ་མཉམ་འཇོག་ཞིག་བྱེད་རྒྱུ་
ན། འཇིག་རྟེན་གྱི་བྱ་བའི་སྟེང་ལ་ཡང་ཆོས་ལུགས་ཀྱི་མཚན་ཉིད་རིག་པ་བཀོལ་ན་བློ་སྒོ་
མང་བོ་ཕྱེ་རྒྱུ་ཡོད། དཔེར་ན། ཏང་གི་སྲིད་ཇུས་འདི་འགྱུར་རམ་མི་འགྱུར། རྟགས་གསལ་
ཁྱབ་གསུམ་གྱི་སྟེང་ནས། འགྱུར་ན་འགྱུར་བྱེད་རྟགས་རྒྱུ་མཚན་ཅི་ཡོད། མི་འགྱུར་ན་མི་
འགྱུར་བའི་རྟགས་རྒྱུ་མཚན་ཅི་ཡོད་དཔྱད་པ་བཏང་ན། རིགས་ལམ་དང་བློ་སྒོ་འཆར་རྒྱུ་
དུ་མ་ཡོད་དོ། དེ་ལ་རྟགས་གསལ་ཁྱབ་གསུམ་སྦྱོར་ཚུལ་གྱི་སྟེང་ནས་སྐྱོན་ཤོར་ན་སྦྱོར་
ལུགས་སྐྱོན་ཅན་ཟེར་བ་རེད། རྗེས་དཔག་ཚད་མ་ཟེར་བ་ནི། གང་གི་རྗེས་སུ་དཔག་དགོས་
ཟེར་ན་རྟགས་དང་རྒྱུ་མཚན་ལ་བརྟེན་ནས་བཤད་པའི་རྗེས་སུ་སེམས་ལ་ཤར་དགོས་པ་ལ་
རྗེས་དཔག་ཚད་མ་ཟེར་ཞིང་། མངོན་གསུམ་དུ་ཡོད་པ་མ་ཡིན་པར། དེ་ནི་ཅུང་ཟད་ལྐོག་
ཏུ་གྱུར་བ་ཡིན། ཤིན་ཏུ་ལྐོག་ཏུ་གྱུར་བ་ནི་རང་བཞིན་ནུས་ཤུགས་སོགས་རིག་པས་བསྒྲུབ་
དཀའ་བ་ལུང་གིས་བསྒྲུབ་དགོས་པ་ལ་ལུང་ཚད་མ་ཞེས་པ་སྟེ། སངས་རྒྱས་ཀྱི་གསུང་སོགས་
300



བཀའ་སློབ་ཟིན་བྲིས་ཕྱོགས་བསྒྲིགས།
ལ་ཡིད་ཆེས་པའི་སྒོ་ནས་བསྒྲུབ་དགོས་སོ། ། དེ་དག་ལ་མངོན་སུམ་ཚད་མ། རྗེས་དཔག་ཚད་
མ། ཡིད་ཆེས་ཚད་མ་འམ། མཐོང་བ་མངོན་གྱུར། ཅུང་ཟད་ལྐོག་གྱུར། ཤིན་ཏུ་ལྐོག་གྱུར་
ཞེས་ཀྱང་ཞུའོ། །
གཉིས་པ། ནང་ཆོས་ཚན་རིག་དང་མཐུན་ཚུལ།
སངས་རྒྱས་བཅོམ་ལྡན་འདས་རང་ཉིད་ཀྱིས་ཀྱང་། བསྲེག་བཅད་བརྡར་བའི་གསེར་
བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་
ཁོང་གི་བཀའ་སངས་རྒྱས་ཀྱི་བསྟན་པ་འདི་ལ་གསེར་ཡང་དག་ཡིན་མིན་བསྲེག་བཅད་
བརྡར་གསུམ་གྱི་སྒོ་ནས་བརྟག་པ་བྱེད་པ་བཞིན་དུ་བརྟག་ཅིང་དཔྱད་ནས། གནས་ལུགས་
དང་མཐུན་པར་འདུག་ན་རང་རྒྱུང་སེམས་སྟེང་དུ་ལོངས། དེ་ལྟ་མ་ཡིན་པར་སངས་
རྒྱས་ཀྱི་གསུང་རེད་ཅེས་རྒྱུ་མཚན་གནས་ལུགས་མེད་པར་གུས་པ་བྱེད་མི་དགོས་ཅེས་པ་
རེད། དེའི་སྟབས་སངས་རྒྱས་ཁོང་ཉིད་ཀྱི་གསུང་ལ་ཡང་ཚད་མ་གསུམ་གྱི་སྒོ་ནས་བརྟག་
ཏེ། ཡང་དག་མིན་པ་མངོན་སུམ་མིག་གིས་མཐོང་བ་ཡིན་ན། སངས་རྒྱས་ཀྱི་གསུང་ཡང་
དྲང་དོན་ལས་ངེས་དོན་མ་ཡིན་པས་ཁས་ལེན་དགོས་དོན་མེད། དེ་བཞིན་རྟགས་ལ་བརྟེན་
ནས་བསྒྲུབ་ན་རྗེས་དཔག་ཚད་མ་དང་། ལུང་ལ་བརྟེན་པ་ཡིད་ཆེས་ཀྱི་ཚད་མ་ཡིན། བླ་
མ་བསྟེན་ན་ཡང་རང་གི་བླ་མ་ལ་ཚད་མ་གསུམ་གྱི་སྒོ་ནས་བརྟག་ཏེ་ཡིད་ཆེས་ཐོབ་ན་
དབང་རྣོན་རིག་པའི་རྗེས་འབྲང་སྟེ། དེ་ལས་ཐོབ་པའི་དད་པ་ནི་འགྱུར་བ་མེད་པའི་
དད་པ་ཡིན། དེ་ལྟ་མ་ཡིན་པར་རང་འགར་དད་པ་བྱེད་པ་ནི་ངང་པ་བརྟན་པོ་མ་རེད།
ངས་ཀྱང་སྔོན་ཆད་དབང་རྟུལ་དབང་རྣོན་གཉིས་ལས་དབང་རྟུལ་གྱི་དད་པ་བརྟན་
པོ་སྟེ། འབྲོག་པ་ཡིག་རྨོངས་པ་ཚོའི་དད་པ་བརྟན་པོ་རེད། དགེ་བཤེས་ཚོའི་དད་པ་
སྐབས་རེ ར་བལྟས་ན་དད་པ་བརྟན་པོ་མ་རེད་སྙམ་པ་ཤར་སོང་། རྗེས་སུ་རིག་གནས་
གསར་བརྗེ་ཆེན་པོ་སོགས་ཀྱི་སྐབས་ལ་བལྟས་ན། གནས་ལུགས་ཤེས་ནས་དད་པ་ཐོབ་
༥༨
3)l



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པ་དངོས་གནས་དད་པ་བརྟན་པོ་རེད། རྒྱལ་དབང་ལྔ་བ་རིན་པོ་ཆེས། ཤེས་ནས་མི་ལྡོག་
པའི་དད་པ་ཞེས་མཛད་བྱང་སོགས་སུ་རྒྱུན་པར་གསུངས་ཡོད་པ་ནི་དངོས་གནས་ངོ་མ་
རེད། དེའི་སྟབས་ཆོས་ལུགས་ལ་བརྟག་དཔྱད་གཏོང་ད གོས། དཔྱད་པ་བཏང་སྟེ་ཤེས་
ནས་དད་པ་ཐོབ་ན་དངོས་གནས་དད་པ་རེད། མར་ལེ་རིང་ལུགས་པར་ཁས་འཆེ་བ་ལ་
ལ་ཚོས་མ་བརྟག་མ་དཔྱད་པར། ཆོས་ལུགས་ཟེར་བ་ནི་སེམས་ཅན་ལ་མགོ་གཡོག་བྱེད་
ནོམ་པ་ལེན་བྱེད་ཁོ་ན་རེད་ཅེས་ཁར་ཅི་ཡོང་བཤད་པ་ནི་རང་ལ་རིག་གནས་མེད་པའི་
རང་མཚང་ངན་པ་ཕྱིར་བརྟོལ་བ་རེད། མར་ཁེ་སིའི་རྩ་བའི་ལྟ་བ་ནི་དངོས་ཐོག་བདེན་
འཚོལ་ཏེ། ངོ་བོ་དངོས་ཇི་མ་ཇི་བཞིན་ཁས་ལེན་དགོས་པ་རེད། དངོས་ཐོག་བདེན་འཚོལ་
ངོ་བོ་ཇི་བཞིན་ཁས་བླངས་ཚེ། ང་ཚོའི་སྟོན་པ་ཤཱཀྱ་ཐུབ་པ་ཁོང་གིས། བལ་བོ་ནས་རྒྱལ་
སྲིད་བཟུང་བ་དང་། བཙུན་མོའི་འཁོར་གྱིས་བསྐོར་ཞིང་ལོངས་སྤྱོད་ཕུན་སུམ་ཚོགས་པ་
རེད། སྐབས་དེར་གློ་བུར་དུ་ནོར་ལོངས་སྤྱོད། ཁ་རྗེ་དབང་ཐང་། ཐ་ན་བཙུན་མོ་ཁྱིམ་གྱི་
བཟའ་ཚང་ཐམས་ཅད་བསྐྱུར་ནས་རབ་ཏུ་བྱུང་བ་རེད། ནང་བའི་ཆོས་ལུགས་ནི་བཤུ་
གཞོག་དང་གཉའ་གནོན། སེམས་ཅན་ལ་མགོ་གཡོག་བྱེད། བཙན་གནོན་བྱེད་ཐབས་ཁོ་
ན་ཡིན་ན། ཁོ་རང་རྒྱལ་ས་ནས་བསྡད་དེ་ཆོས་བཤད་ན་ཅི་ལ་མི་ཆོག དེར་བལྟས་ན་ཡང་
ཆོས་ལུགས་འདི་དང་བོ་ཉིད་ནས་བཤུ་བཞོག་གཉའ་གནོན་བྱེད་ཐབས་རེད་ཟེར་ན།
ཁོང་ཚོས་དཔྱད་པ་མ་བཏང་བའི་གཏམ་ཁོ་ན་རེད། རྗེས་སུ་བཀས་བཀོད་རྒྱུད་འཛིན་པ་
རྣམས་ཀྱིས་ཆོས་ལུགས་བཀོལ་སྤྱོད་བྱས་ཏེ་བཤུ་བཞོག་གཉའ་གནོན་བྱས་པ་སྲིད་པ་རེད།
མར་ཁེ་སིས་ནང་བ་སངས་རྒྱས་པའི་ཆོས་ལ་བརྟག་དཔྱད་ཞིབ་འཇུག་ཆེན་པོ་མ་བཏང་
བ་འདྲ། རྒྱུ་མཚན་ནི་ཁོ་རང་གིས་གསར་བརྗེ་ལས་འགུལ་བྱེད་པའི་ཡུལ་གཙོ་བོ་ཡོ་རོབ་
ས་ཁུལ་ཡིན་པ་དང་། ཡུལ་དེ་དག་ཏུ་གཙོ་བོ་ཡེ་ཤུའི་ཆོས་ལུགས་རེ ད། ཁོས་ཡེ་ཤུས་
དང་ཁ་ཆེའི་ཆོས་ལུགས། གནམ་བདག་ཆོས་ལུགས་སོགས་ལ་རང་སྣང་སེམས་གཙོ་
རང་ལུགས་པ་ཞེས་པ་སྟེ། （ 1: 8%E .1: X sutb jec1 ive idealism) ཆོས་ལུགས་དེ་དག་
302



བཀའ་སློབ་ཟིན་བྲིས་ཕྱོགས་བསྒྲིགས།
ལས་འཇིག་རྟེན་འདི་དཀོན་མཆོག་གིས་བསྐྲུན་པར་བརྗོད་ཅིང་། དཀོན་མཆོག་གིས་
ཁྱོད་ཤི་དགོས་ཟེར་ན་ཤི་བ་དང༌། ཁྱོད་གསོན་དགོས་ཟེར་ན་གསོན་པ་རེད། ཐམས་ཅད་
ནས་ཐམས་ཅད་དཀོན་མཆོག་གིས་ཐག་བཅད་པར་འདོད། ང་ཚོ་ནང་བ་སངས་རྒྱས་པ་ལ་
མར་ཁེ་སིས་ཕྱི་ཡུལ་གྱི་སེམས་གཙོ་རིང་ལུགས་པ་ཞེས་ - ༢954-S }: ith jirrt ive iderif ism）
པ་སྟེ། སངས་རྒྱས་ཀྱི་གསུང་ན་ཡང་རྒྱུ་ཚོགས་པ་ལས་འབྲས་སྐྱེ་བར། ཞེས་འབྲས་བུ་སྐྱེ་བ་
ལ་རྒྱུ་མང་བོ་ཚོགས་དགོས། འཇིག་རྟེན་ཁམས་སུ་བདེ་སྡུག་ཅི་བྱུང་བ་ལ་རྒྱུ་མང་བོ་ཚོགས་
ཡོད། དཔེར་ན། དཔོན་པོ་མ་བཟང་བའམ། སྲིད་ཇུས་མ་ལེགས་པ། ཡང་ན་རང་བྱུང་གི་
འཇིག་པས་ལོ་ཏོག་མ་སྐྱེས་པར་མུ་གེ་བྱུང་བ་སོགས་ཚང་མ་རྒྱུ་མང་བོ་ཚོགས་ནས་བྱུང་བ་
རེད། རྒྱུ་མེད་པར་འབྲས་བུ་འབྱུང་བ་རང་རེ་ནང་བ་ཚོས་ཁས་ལེན་པ་མ་རེད། གྲོང་བ་
ཡིག་རྨོངས་པ་ཚོས་ད་ལོ་གཞི་བདག་ག་གེ་མོ་ཞིག་ལ་ཕོག་ཐུག་བཏང་བས་རང་བྱུང་གི་
འཇིག་པ་བྱུང་བར་བཤད་པ་སོགས་ནི་སངས་རྒྱས་ཀྱི་ཆོས་མ་ཤེས་པའི་རྟགས་ཏག་ཏག་
རེད། རྒྱུ་མ་ཚོགས་པར་ལྷ་ཀླུ་གཞི་བདག་ག་གེ་མོ་ཞིག་གི་སེམས་ཀྱི་དགའ་སྡུག་གིས་ཕྱིའི་
འཇིག་རྟེན་ལ་དབང་བསྒྱུར་བ་ཞིག་སངས་རྒྱས་ཆོས་ལུགས་ལྟར་ན་རྩ་བ་ནས་ཁས་མི་ལེན།
དཔེར་ན། ཆར་མ་བབས་པ། ཐན་པ་བྱུང་བ་སོགས་ཚང་མ་རྒྱུ་མང་བོ་ཚོགས་པ་ལས་བྱུང་
བ་རེད། དེའི་སྟབས་ནང་བའི་ཆོས་ལུགས་ལྟ་བུ་ལ་དངོས་གནས་བདེན་འཚོལ་གྱིས་དཔྱད་
པ་གཏོང་དགོས། སངས་རྒྱས་བཅོམ་ལྡན་འདས་བྱོན་ནས། དེང་འཛམ་གླིང་སྤྱི་ཁྱབ་ཀྱི་ལྟ་
ཚུལ་ལྟར་ན་མི་ལོ་སྟོང་གཉིས་དང་ལྔ་བརྒྱ་སུམ་བཅུ་ལྷག་སོང་ཡོད། ཁོང་གི་གསུང་ན།
དགེ་སློང་སྒྲུབ་ཚེ། ཆུ་ཚགས་ཞེས་ཆུ་བཙགས་བྱེད་ཀྱི་ར ས་ལྟ་བུ་བཤད་ཡོད། ཆུ་བཙགས་
དགོས་པའི་རྒྱུ་མཚན་ནི་ཆུ་མ་བཙགས་ན་ཆུའི་ནང་དུ་རང་རེ་ཚོའི་མིག་གིས་མཐོང་མི་
ཐུབ་པའི་སྲོག་ཆགས་ཕྲ་མོ་གྲངས་མེད་པ་ཡོད། གལ་སྲིད་ཆུ་མ་བཙགས་པར་འཐུང་ན།
ཆུའི་ནང་གི་སྲོག་ཆགས་དེ་ཚོ་མིའི་ཁོག་པར་སོང་ན་ཕུང་བོ་ལ་ཡང་མི་བཟང་། སྲོག་ཆགས་
ཀྱང་མང་བོ་འཆི་བར་འགྱུར། བཙགས་བྱེད་ཀྱི་ར ས་དེ་ཡང་ཕྱིར་ཆུ་ལ་བཤལ་དགོས། མ་
303



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ ཤལ་ན་དེའི་སྟེང་དུ་ཡང་སྲོག་ཆགས་ཕྲ་མོ་གྲངས་མེད་པ་ཡོད་པ་ཐམས་ཅད་འཆི་བར་
འགྱུར། དེ་བཞིན་མི་གཅིག་བསད་ན་སེམས་ཅན་སྟོང་ཕྲག་མང་བོ་བསད་པའི་ཉེས་པ་
འབྱུང་བར་བཤད་པ་ཡང་མིའི་ཤ་ཁྲག་ཏུ་གྲངས་ཀྱིས་མི་ཟིན་པའི་སྲོག་ཆགས་ཕྲ་མོ་ཡོད།
མི་དེ་བསད་པ་ན་སྲོག་ལྡན་ཕྲ་ཕུང་དེ་དག་ཚང་མ་ཡང་འཆི་རྒྱུ་ཡིན་པས་དེ་ལྟར་བཤད་པ་
རེད། དེ་ནི་མི་ལོ་སྟོང་གཉིས་དང་ལྔ་བརྒྱའི་སྔོན་གྱི་ལྟ་བ་རེད། དེང་སང་ཕྲ་མཐོང་རྒྱུང་
ཤེལ་ལས་མཐོང་བར། ཆུ་དང་ཁྲག་གི་ནང་ན་ཕྲ་ཕུང་སྲོག་ཆགས་གྲངས་མེད་ཡོད་པ་ར་
སྤྲོད་བྱས་ཡོད། ལོ་གཉིས་སྟོང་ལྷག་གི་སྔོན་དུ་ཕྲ་མཐོང་རྒྱང་ཤེལ་ཡོད་དམ། ཕྲ་མཐོང་རྒྱང་
ཤེལ་གསར་གཏོད་བྱས་ནས་ལོ་བརྒྱ་ཡང་ལོན་མེད། དེས་ན་འུ་ཅག་གི་མིག་གིས་མི་མཐོང་
བར། སངས་རྒྱས་ཀྱིས་ཇི་ལྟར་མཐོང་བ་ཡིན། དེ་ལས་ཀྱང་སངས་རྒྱས་ཁོང་ནི་མི་རང་ག་
བ་མིན་པ་གསལ་བོ་ཡིན་ལ། ཁོང་གིས་ད་དུང་ཡང་ཁོང་གི་བཤད་པ་ལ་ཚད་མ་གསུམ་གྱིས་
དཔྱད་པ་ཐོངས་ལ་འགྲིག་ན་རང་རྒྱུད་ལ་ལོངས་ཤིག མི་འགྲིག་ས་ཡོད་ན་ཁས་ལེན་མི་
ད གོས་གསུངས་ཡོད་པས། གལ་སྲིད་མགོ་གཡོག་བྱེད་ཅིག་ཡིན་ན་དེ་ལྟར་གསུང་རྒྱུ་མ་
རེད་ཅེས་ངས་ན་ནིང་འཚོགས་འདུའི་སྟེང་ནས་ཀྱང་དེ་ལྟར་བཤད་པ་ཡིན།
གསུམ་པ། ནང་ཆོས་ཀྱི་བརྗོད་བྱ་གཙོ་བོ།
སངས་རྒྱས་ཀྱི་བསྟན་པ་འདི་ལ་ལུང་གི་བསྟན་པ་སྡེ་སྣོད་གསུམ། རྟོགས་པའི་བསྟན་
པ་བསླབ་པ་གསུམ་ཡོད་ལ། སྡེ་སྣོད་གསུམ་གྱི་དགོངས་དོན་ཕར་དེང་ན་བསླབ་པ་གསུམ་
ཡིན། ལུང་རྟོགས་ཀྱི་བསྟན་པ་དེ་གཉིས་ལ་ཚད་མ་རིག་པའི་སྒོ་ནས་དཔྱད་པ་བཏང་ན།
སངས་རྒྱས་ཀྱི་གསུང་བདེན་པ་རེད་བསམ་པ་ཞིག་འཆར་རྒྱུ་ཡོད་པ་རེད། ནང་བ་སངས་
རྒྱས་པའི་མཚན་ཉིད་རིག་པའི་ལྟ་བ་ལ་གཙོ་བོ་བཞི་ཡོད། འདུས་བྱས་ཐམས་ཅད་མི་
རྟག་པ། །ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་བདག་མེད་པ། མྱ་
ངན་ལས་འདས་པ་ཞི་བ་སྟེ་བཞིའོ། །ཕྱི་མ་གཉིས་ནི་གཙོ་བོ་སྟོང་ཉིད་ཀྱི་ལྟ་བ་བཤད་བཞིན་
3( )4



བཀའ་སློབ་ཟིན་བྲིས་ཕྱོགས་བསྒྲིགས།
ཡོད་པས། བཤད་མཁན་གྱིས་བ ཤང་དཀའ་ཞིང་། ཉན་མཁན་གྱིས་ཀྱང་དུས་ཐུང་ཐུང་
ཞིག་གི་ནང་དུ་གོ་དཀའ་བ་རེད། གང་ལྟར་ནང་བ་སངས་རྒྱས་པ་ཞིག་ཡིན་ཕྱིན་དཀོན་
མཆོག་གསུམ་ལ་དད་ཅིང་། ལྟ་བ་དཀར་བཏགས་ཀྱི་ཕྱག་རྒྱ་བཞི་ཁས་ལེན་པའི་གང་
ཟག་དེ་ནང་བ་སངས་རྒྱས་པའི་མཚན་ཉིད་ཅེས་བརྗོད་དོ། །
འདུས་བྱས་ཞེས་ང་་རྒྱུ་མང་བོ་ཚོགས་པ་ལས་འདུ་བར་བྱེད་པ་སྟེ། རྒྱུ་མང་བོ་ཚོགས་
པ་ལས་འབྲས་བུ་བསྐྱེད་པ་ལ་ཟེར། ཆོས་ཞེས་པ་ཤེས་བྱ་སྟེ། བློས་དཔོག་པར་བྱ་བའི་ཡུལ་
ལམ། བློའི་ཡུལ་ཡིན་པས་ན་ཤེས་བྱ་ཟེར་ལ། ཡོད་པ་དང་ཤེས་བྱ་དོན་གཅིག ཡོད་པ་ཞིག་
ཡིན་ཕྱིན་རྟག་པ་དང་མི་རྟག་པ་གང་རུང་ལས་མ་འདས། རྟག་པ་ཟེར་བ་ནི་འདུས་མ་བྱས་
ཏེ། རྒྱུ་ལ་ལྟོས་ནས་གྲུབ་པ་མིན་པར་རང་གཤིས་སུ་ཡོད་པ། གནའ་ནས་ད། ད་ནས་མཐའ་
བར་དུ་འགྱུར་རྒྱུ་མེད་པ་ལ་ཟེར། རྒྱུ་ཚོགས་པ་ལས་སྐྱེས་པ་འདུས་བྱས་སམ་དངོས་པོ་སྟེ།
རི་ར་བ་ས་རྡོ་ཁང་ཁྱིམ་སོགས་ཕྱི་སྣོད་ཀྱི་འཇིག་རྟེན་དང་། ནང་བཅུད་ཀྱི་སེམས་ཅན་
ཐམས་ཅད་རྒྱུ་ཚོགས་པ་ལས་སྐྱེས་པས་འདུས་བྱས་རེད། འདུས་བྱས་ཐམས་ཅད་མི་རྟག་
པ་སྟེ། སྐད་ཅིག་སྐད་ཅིག་ལ་འཇིག་པའི་ཆོས་ཉིད་ཅན་ཡིན། དེ་ནི་ནང་བ་སངས་རྒྱས་
པའི་མཚན་ཉིད་རིག་པ་དང་ནང་ཆོས་ཀྱི་ལྟ་ཚུལ་གཙོ་བོ་རེད། ཆོས་བསྒྲུབ་དགོས་པའི་རྒྱ་
མཚན་ཅི་རེད་ཅེ་ན་རང་ཉིད་ཀྱང་མི་རྟག་ཏེ་འཆི་དགོས་པ་རེད། འཆི་དགོས་པར་མ་ཟད།
ནམ་འཆི་རང་གིས་མི་ཤེས་པས། འཆི་བ་མི་རྟག་པ། ནམ་འཆི་ལ་ངེས་པ་མེད་ཅེས་གསུངས་
པ་རེད། ནམ་འཆི་ངེས་མེད་ཅེས་པའི་དོན་ནི་ནམ་ཞིག་འཆི་དགོས་ཀྱང་ཚོད་མི་ཐུག་པ་སྟེ།
ནམ་འཆི་དུས་ཚོད་ཁ་ཚོད་གཅོད་མི་ཐུབ་ཅེས་པའི་དོན་ཡིན་ལ། རྐྱེན་གློ་བུར་བས་དོན་
རྐྱེན་ཀྱང་གློ་བུར་དུ་འབྱུང་བའོ། །འདུས་བྱས་ཐམས་ཅད་མི་རྟག་པ་ཡིན་པས། རང་ཉིད་
ཀྱང་མི་རྟག་པ་ཡིན་པ་ཤེས་དགོས། དེ་ལ་འཆི་བ་མི་རྟག་པ་དང་ནམ་འཆི་ཆ་མེད་ཟེར།
མར་ཁེ་སིས་བལྟས་ན། གོང་དུ་བཤད་པའི་ནང་ཆོས་ཀྱི་ལྟ་བ་དེ་དག་ཚད་ལས་བརྒལ་བར་
མཐོང་མོད། གང་ལྟར་ནང་ཆོས་པ་ལ་མཚོན་ན་འཆི་བ་མི་རྟག་པ་འདི་གལ་ཆེན་གཙོ་བོ་
305



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཞིག་ཏུ་འཛིན། འཆི་བ་མི་རྟག་པ་འདིས། མགོ་ཆོས་ལ་འཇུག་པའི་ཐབས་ཀྱང་བྱེད། བར་
དུ་ཆོས་ཀྱི་སྐུལ་མ་ཡང་བྱེད། མཇུག་མཐར་ཕྱིན་པ་ཡང་བྱེད། ཅེས་གསུངས་ལ། འཆི་བ་མི་
རྟག་ཅིང་ནམ་འཆི་ངེས་མེད་ཡིན། འཆི་བའི་ཚེ་ཅི་བྱེད། རྒྱུ་ནོམ་པ་མང་བོ་ཡོད་རྒྱུ་ན། དེས་
ཁྱོད་ལ་ཕན་ཐོགས་སམ། སྒྱུ་ལུས་ཀྱི་ཕུང་བོ་འདི་ནམ་ཞིག་འཇིག་རྒྱུ་རེད་དེ། རྣམ་ཤེས་ཀྱི་
རྒྱུན་དེ་དང་ལྷན་དུ་འཆད་རྒྱུ་མིན་པས། ཕྱི་མར་གར་འགྲོ་འདིར་འགྲོ་མེད་པ་བསམ་ཚེ།
སེམས་ལ་སྐྲག་རྒྱུ་འཇིགས་རྒྱུ་ཞིག་འབྱུང་བ་རེད། དེར་རྟེན་རང་འཆི་བའི་ཚེ་རྒྱུ་ནོམ་པ་
ཡོད་རུང་ཕན་མི་ཐོགས། དམག་བུ་རྟ་ཡོད་རུང་ཕན་མི་ཐོགས། གཉེན་ཉེ་འབྲེལ་ཡོང་རུང་
ཕན་མི་ཐོགས། ད་ནི་འཆི་བའི་ཚེ་སྐྱབས་དཀོན་མཆོག་གསུམ་མ་གཏོགས་གཞན་གང་གིས་
ཀྱང་ཕན་མི་ཐོགས་སྙམ་པའི་བསམ་བློ་ལས། ནང་ཆོས་ཀྱི་འཆི་བ་མི་རྟག ནམ་འཆི་ཆ་མེད།
འཆི་བའི་ཚེ་ཆོས་མ་གཏོགས་གང་གིས་ཀྱང་ཕན་མི་ཐོགས་ཅེས་པའི་ལྟ་བ་འདི་བྱུང་བ་
རེད། དེ་ཡང་འདུས་བྱས་ཐམས་ཅད་མི་རྟག་ཅེས་པའི་ལྟ་བ་འདི་ལ། མར་ལེ་རིང་ལུགས་
ཀྱི་ལྟ་བའི་སྟེང་ནས་བརྟག་ཀྱང་ཡང་དག་ཡིན་ཏེ། མར་ལེ་རིང་ལུགས་ལས། བྱ་དངོས་
ཐམས་ཅད་སྐྱེ་འཇིག་ལ་ཆ་རྐྱེན་དང་འཁོར་ཡུག་ངེས་ཅན་འཛོམས་དགོས་པར་བཞེད་
དོ། ། དེ་བཞིན་མི་ཞིག་འཆི་བ་ཡང་རྐྱེན་ནད་འབྱུང་བ་འམ། རང་བྱུང་གི་འཇིག་པ་སོགས་
རྒྱུ་རྐྱེན་འཛོམས་པ་ལས་འཆི་བར་འགྱུར་གྱི། རྒྱུ་མེད་རྐྱེན་མེད་དུ་རང་དགར་ང་དེ་རིང་
འཆི་དགོས་ཞེས་རང་དབང་ན་མེད་པ་དང་། དེ་བཞིན་སྐྱེ་བ་ཞིག་ལེན་དགོས་ན་ཡང་ཕ་
མའི་ཁུ་ཁྲག་ནང་མེད་སོགས་འཛོམས་དགོས་པ་དེ་ཚོ་ཐམས་ཅད་རྒྱུ་ཚོགས་དགོས་པས།
འདུས་བྱས་ཐམས་ཅད་མི་རྟག་པའི་ལྟ་བ་འདི་ཡང་དག་པ་རེད། གཉིས་པ་ཟག་བཅས་
ཐམས་ཅད་སྡུག་བསྔལ་བ་སྟེ། ཟག་བཅས་ཞེས་པ་ཉོན་མོངས་ཅན་ཏེ། མི་ཚང་མའི་རྒྱུད་དུ་
འདོད་ཆགས། ཁོང་ཁྲོ། མ་རིག་པ། ང་རྒྱལ། ཐེ་ཚོམ། ལོག་ལྟ་བཅས་རྩ་ཉོན་དྲུག་ཡོད། དེ་
སྤོང་མ་ཐུབ་ཚེ། དེས་བསྐྱེད་པའི་འབྲས་བུ་སྡུག་བསྔལ་བ་སྟེ། ཉོན་མོངས་ཞེས་སྡུག་བསྔལ་
བའམ་དཀའ་ངལ། ཉབ་བེ་ཉོབ་བེ་ཞིག་ཏུ་འགྱུར་བར་བྱེད་པའི་དོན་རེད། རྒྱུད་ཀྱི་ཉོན་
306



བཀའ་སློབ་ཟིན་བྲིས་ཕྱོགས་བསྒྲིགས།
མོངས་མ་ཟད་ཀྱི་བར་དུ་འཁོར་བ་འདིར་རྟེན་འབྲེལ་ཡན་ལག་བཅུ་གཉིས་ཀྱི་སྒོ་ནས་
འཁོར་ལོ་འཁོར་འཁོར་བྱས་ནས་འཇིག་རྟེན་འདིར་འཁོར་དགོས་པ་རེད། སྐྱེ་རྒ་ན་འཆི་
སྟེ། སྐྱེས་ནས་རྒས། རྒས་ནས་ན་བ་ ན་ནས་འཆི་བ་དང༌། དེ་ནས་སླར་ཡང་སྐྱེས་ནས་རྒས་
སོགས་འཁོར་བའི་རྩ་བ་སྡུག་བསྔལ་ཉོན་མོངས་པ་སྟེ། ཉོན་མོངས་དེ་དག་གི་དབང་གིས་
འཁོར་བར་མི་འཁོར་ཐབས་མེད་རེད། དཔེར་ན། འདོད་ཆགས་ཀྱི་དབང་གིས་རྒྱུ་ནོམ་པ།
ཐོབ་གོ་ས་མི་རྙེད་པའི་སྡུག་བསྔལ་དང་། ཁྱིམ་བཟའ་ཚང་དང་བུ་བུའུ་ཕྲུག་སྐྱོར་གཉོར།
བུ་བུའུ་ཕྲུག་ནར་སོན་ཚེ་སློབ་གྲྭར་འགྲོ་བ་དང་། བཟའ་ཚང་བྱེད་པར་ཡང་རྒྱུ་ནོམ་པ་དགོས་
པ་སོགས་སྡུག་བསྔལ་རབས་དང་རིམ་པར་འབྱུང་བས། འཁོར་བ་ཁབ་ཀྱི་རྩེ་མོ་ན། །བདེ་བ་
ནམ་ཡང་ཡོད་མ་ཡིན། །ཞེས་གསུངས་པ་རེད། དེ་མཚུངས་ཞེ་སྡང་གི་དབང་གིས་ཁྱོད་ཀྱིས་
ང་ལ་སྐད་ཆ་མི་སྙན་པ་བཤད་ན་ངས་ཁྱོད་ལ་ལན་ལྡོན་པ་རེད། དེ་བཞིན་ཕན་ཚུན་འཐབ་
མོ་འཛིང་རེས་བྱས་ནས་སྡུག་བསྔལ་བསྐྱེད་ཅིང་། རྒྱུད་ན་ཉོན་མོངས་དེ་དག་ཡོད་སྟབས་
སྡུག་བསྔལ་རྒྱུན་མི་འཆད་པར་འབྱུང་རྒྱུ་རེད། སྡུག་བསྔལ་གྱི་རྩ་བ་གཅོད་པ་ལ་ངེས་པར་
ཉོན་མོངས་དེ་དག་སྤོངས་དགོས། འོ་སྐོལ་གྱིས་དེང་སང་སྤྱིར་བཏང་དུ་ཁྱིམ་བཟའ་བ་
ཡོད་པ་ལ་འཁོར་བ་ཞེས་ཟེར་བཞིན་ཡོད་ལ། ནང་ཆོས་ལས་བཤད་པའི་འཁོར་བ་ཞེས་པ་
དེ་འདྲ་མ་རེད། མདོར་ན་ཉོན་མོངས་དེ་དག་དང་ལྡན་པ་ཚང་མ་སྡུག་བསྔལ་བ་ཡིན་པས།
ཟག་བཅས་ཐམས་ཅད་སྡུག་བསྔལ་བ་ཞེས་ཟེར་བ་རེད། ལྟ་བ་དེའི་སྟེང་ནས་སྡུག་བསྔལ་
དེ་དག་སེལ་བའི་ཐབས་ཅི་ཡོད་ཅེས་པ་ལ། ཉོན་མོངས་དེ་དག་སྤོང་ཐུབ་ན་སྡུག་བསྔལ་དེ་
དག་སེལ་ཐུབ་པའི་ལྟ་བ་ཞིག་བྱུང་བ་རེད། དཔེར་ན། ཁྱེད་ཀྱི་སེམས་ན་ཆགས་པ་ཅི་ཡང་
མེད་ཚེ། ཁ་ཟས་གོན་པ་གནས་མལ་སོགས་ཀྱི་སྡུག་བསྔལ་ཅི་ཡང་མེད་འགྲོ། དེ་མཚུངས་
ངའི་སེམས་ན་ཞེ་སྡང་མེད་ཚེ་ཁྱོད་ཀྱིས་ང་ལ་བཟང་ངན་ཅི་བཤད་ཀྱང་ང་ལ་སྡུག་བསྔལ་
ཅི་ཡང་བསྐྱེད་མི་ཐུབ་པས། ངས་ཁྱོད་ལ་འཁོན་འཛིང་བྱེད་པ་མ་རེད། དེས་ན་དེ་ཐམས་
307



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཅད་སྤོང་བྱེད་ཀྱི་གཉེན་པོ་ཅི་ཡོད་ཟེར་ན། ཕ་རོལ་ཏུ་ཕྱིན་པ་དྲུག་སྟེ། སྦྱིན་པ། ཚུལ་ཁྲིམས།
བཟོད་པ། བརྩོན་འགྲུས། བསམ་གཏན་ ཤེས་རབ་བཅས་དྲུག་ཡིན། དེ་ལ་ཕ་རོལ་ཏུ་ཕྱིན་
པ་ཞེས་པའི་དོན་ནི། དཔེར་ན། འཁོར་བ་ཉོན་མོངས་ཀྱི་དབང་དུ་སོང་བ་ནི་སྡུག་བསྔལ་
གྱི་རྒྱ་མཚོ་ལྟ་བུ་རེད། སྡུག་བསྔལ་དེའི་ཕ་རོལ་ཏུ་ཕྱིན་པ་ལ་གོང་དུ་བསྟན་པའི་ཐབས་དེ་
ལ་བརྟེན་ནས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་དེའི་ཕ་རོལ་ཏུ་བགྲོད་དགོས་པས་
ཕར་ཕྱིན་ཞེས་བཏགས་པ་ཡིན་ལ། དེ་ཡང་སྦྱིན་པའི་ཟློག་ཕྱོགས་ནི་སེར་སྣ་ཡིན། གང་ལ་
གང་འདོད་དུ་སྦྱིན་པ་གཏོང་བ་ལ་གོམས་པར་བྱས་ཚེ། དེའི་ཕན་ཡོན་རྒྱལ་བ་བློ་བཟང་
གྲགས་པས། སྦྱིན་པ་འགྲོ་བའི་རེ་སྐོང་ཡིད་བཞིན་ནོར། །སེར་སྣའི་མདུད་པ་གཅོད་པའི་
མཚོན་ཆ་མཆོག ། མ་ཞུམ་སྙིང་སྟོབས་བསྐྱེད་པའི་རྒྱལ་སྲས་སྤྱོད། །སྙན་པའི་གྲགས་པ་
ཕྱོགས་བཅུར་སྒྲོག་པའི་གཞི། །ཞེས་སྦྱིན་པ་གཏོང་ཐུབ་ན་འགྲོ་བ་སེམས་ཅན་ཐམས་ཅད་
ཀྱི་རེ་བ་སྐོང་བའི་ཡིད་བཞིན་གྱི་ནོར་བུ་ལྟ་བུ་དང་། སེར་སྣ་སྟེ་གང་ཡང་སྦྱིན་པར་བྱེད་མི་
ཐུབ་པའི་མདུད་པ་ལྟ་བུ་དེ་གཅོད་པར་བྱེད་པའི་རལ་གྲི་དང་མཚུངས་ཤིང་། སེམས་མི་
ཞུམ་པ་སྟེ་དངངས་སྐྲག་མེད་པ་རྒྱལ་བའི་སྲས་པོའི་སྤྱོད་པ་དེ་ནི་དེང་སང་བཤད་པའི་
གུང་ཁྲན་རིང་ལུགས་པ་སྟེ། དཔེར་ན། ལེའུ་ཧྥུན་ལྟ་བུ་སོགས་ནང་ཆོས་ལས་བཤད་པའི་
རྒྱལ་སྲས་ཀྱི་སྤྱོད་པ་དང་ཧ་ཅང་དོན་མཐུན་པ་ཡིན། སངས་རྒྱས་ཆོས་ལུགས་ལས། བདག་
པས་གཞན་གཅེས་པའི་བྱང་ཆུབ་ཀྱི་སེམས་ཞེས་རང་ལས་གཞན་གཅེས་པར་འཛིན་པ།
རང་གི་སྲོག་ལས་གཞན་གྱི་སྲོག་ལ་བརྩིས་མཐོང་ཆེ་བ། རང་གཞན་གྱི་སྲོག་ལ་བབས་ཚེ།
རང་གི་སྲོག་ཡལ་བར་དོར་ནས་གཞན་གྱི་སྲོག་སྐྱོབ་པ་ཡིན་ལ། སྦྱིན་པའི་ཕར་ཕྱིན་རྫོགས་
པར། རང་ལ་གང་བྱུང་རུང་མི་ལྟོས་པར་ཐམས་ཅད་གཞན་ལ་བྱིན་པ་དགོས་ཏེ། དཔེར་ན།
དྲི་མེད་ཀུན་ལྡན་ལྟ་བུ་རང་གི་མིག་ཀྱང་གཞན་ལ་བྱིན་པ་སོགས་བརྩམས་སྒྲུང་ལས་ཅུང་
འུད་བརྗོད་བྱས་མོད། འོན་ཀྱང་། སྦྱིན་པའི་ལྟ་བ་བརྩམས་བསྒྲུང་གི་ལམ་ནས་མིག་གིས་
308



བཀའ་སློབ་ཟིན་བྲིས་ཕྱོགས་བསྒྲིགས།
མཐོང་ཐུབ་པ་ལྟ་བུའི་སྣང་བརྙན་བཟོ་བསྐྲུན་བྱས་པ་ཡིན་པ་ཤེས་དགོས་སོ། །
ཚུལ་ཁྲིམས་ནི། ཚུལ་ཁྲིམས་ཉེས་སྤྱོད་དྲི་མ་འཁྲུད་པའི་ཆུ། །ཉོན་མོངས་ཚ་གདུང་
སེལ་བའི་ཟླ་བའི་འོད། །སྐྱེ་དགུའི་དབུས་ན་ལྷུན་པོ་ལྟ་བུར་བརྗིད། །སྟོབས་ཀྱིས་བསྡིགས་
པ་མེད་པར་འགྲོ་ཀུན་འདུལ། །ཅེས་དང་། བསམ་གཏན་སེམས་ལ་དབང་བསྒྱུར་རྒྱལ་པོ་
སྟེ། ཞེས་རང་གི་སེམས་འདི་བརྟན་མི་ཐུབ་པ་ལ་བསམ་གཏན་གྱིས་འཛིན་དགོས། བཞག་
ན་གཡོ་མེད་རི་ཡི་དབང་བོ་བཞིན། །ཞེས་སེམས་གང་ལ་གཏད་ཀྱང་འགྱུར་བ་མེད་པ་རིའི་
རྒྱལ་པོ་རི་རབ་བཞིན་ཞེས་དང་། བཏང་ན་དགེ་བའི་དམིགས་པ་ཀུན་ལ་འཇུག །ཅེས་
གསུངས་སོ། ། དེ་ལ་ཆོས་ཕྱོགས་ནས་བཤད་ན་མང་བོ་བཤད་རྒྱུ་ཡོད་ཀྱང་དེ་ཙམ་གྱིས་
ཆོས་པར་བྱེད། །ཤེས་རབ་ཟབ་མོའི་དེ་ཉིད་ལྟ་བའི་མིག །སྲིད་པའི་རྩ་བ་དྲུངས་ནས་
འབྱིན་པའི་ལམ། །གསུང་རབ་ཀུན་ལས་བསྔགས་པའི་ཡོན་ཏན་གཏེར། །གཏི་མུག་མུན་
སེལ་སྒྲོན་མེའི་མཆོག་ཏུ་གྲགས། །ཞེས་ཕ་རོལ་ཏུ་ཕྱིན་པ་དྲུག་པོ་འདི་ནི་ཉོན་མོངས་དྲུག་
གི་གཉེན་པོ་རེད། ཉོན་མོངས་སྣ་དྲུག་པོ་དེ་སྤོང་ཐུབ་ཚེ། འཁོར་བ་སྡུག་བསྔལ་གྱི་རྒྱ་མཚོ་
འདི་ལས་ཐར་ནས། གནས་སྐབས་ཙམ་མ་ཡིན་པར་གཏན་གྱི་བདེ་བ་ཞིག་ཐོབ་པ་རེད།
འཁོར་བ་འདི་སྡུག་བསྔལ་གྱི་རང་བཞིན་ཅན་ཁོ་ན་སྟེ། སྡུག་བསྔལ་ལ་ཟག་བཅས་ཀྱི་
སྡུག་བསྔལ། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་སོགས་དབྱེ་བ་ཡོད།
འགྱུར་བའི་སྡུག་བསྔལ་ནི། དཔེར་ན། ཆང་འཐུང་བའི་ཚེ་ལུས་སེམས་བདེ་བདེ་སྐྱིད་སྐྱིད་
ལྟ་བུ་ཡོད་ཀྱང་། ཆང་འཐུང་ནས་གཟི་བར་གྱུར་ཚེ་མགོ་ན་བ། སྐྱུག་པ་སོགས་གནས་
སྐབས་ཀྱི་བདེ་བ་དེ་མྱུར་དུ་སྡུག་བསྔལ་གྱི་ངོ་བོར་འགྱུར་བ་ལྟ་བུ་འགྱུར་བའི་སྡུག་བསྔལ་
རེད། དེ་བཞིན་ཟག་བཅས་ཀྱི་སྡུག་བསྔལ་ནི་གོང་དུ་བཤད་པ་བཞིན་ཉོན་མོངས་དེ་དག་
གི་དབང་དུ་གྱུར་ཚེ་སྡུག་བསྔལ་འབའ་ཞིག་སྟེ། བཀའ་གདམས་གོང་མ་ཚོས། གང་དུ་
བསྡད་ཀྱང་སྡུག་བསྔལ་གྱི་གནས། སུ་ལ་འགྲོགས་ཀྱང་སྡུག་བསྔལ་གྱི་གྲོགས། ཅི་ལ་ལོངས་
309



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
སྤྱད་ཀྱང་སྡུག་བསྔལ་གྱི་ལོངས་སྤྱོད་འབའ་ཞིག་གོ །ཞེས་གསུངས་པ་སྟེ། དེའི་གཞི་རྩ་ཟག་
བཅས་ཐམས་ཅད་སྡུག་བསྔལ་བ་ཡིན་པས་སོ། །
༈ འདིར་བར་མཚམས་སུ་ངལ་གསོས་པ་འདྲ ༽ ངས་དགེ་རྒན་བྱེད་མ་མྱོང་བས། ངལ་གསོ་
ཚད་དང་སློབ་མཚམས་འཇོག་ཚད་ཤེས་པ་མ་རེད། སྔོན་ཆད་ད བལ་མང་པཎྜི་ཏས།
ལམ་རིམ་ཆེན་མོའི་བཤད་ལུང་གནང་སྐབས། ཁོང་གིས་བཤད་པ་རྒྱས་ཆེ་བས་ཟླ་བ་གཅིག་
འགོར་སོང་། སྔ་སོར་མི་མང་བོ་ཡོད་ཀྱང་མཇུག་རྫོགས་ཁར་མི་གཉིས་མ་གཏོགས་མེད་
སོང་། ཁོང་གིས་ཞབས་ཞུ་བ་ཞིག་ཡོད་པ་ལ། མི་གཉིས་མ་གཏོགས་མེད་པ་ཅི་ཡིན་ཞེས་
པར། ཞབས་ཞུ་བ་ནས། ད་དུང་ཡང་ཉིན་གཉིས་འགོར་ན། ཁྱེད་རང་གཅིག་པུ་ལས་
ཡོད་པ་མ་རེད་ཅེས་ཞུས་པའི་ངག་རྒྱུན་ཡོད། དེ་བཞིན་ངས་བཤད་པ་བན་རྒན་ཆོས་ལ་
ཆོས་མཚམས་དགོས། ཆོས་མཚམས་མེད་ན་འདའ་བོ་ཞེས་པ་རེད། བར་སྐབས་སྐྱོ་སངས་ཀྱི་
གཏམ་མོ ༽ གང་ལྟར་གོང་གི་རྩ་བའི་ལྟ་བ་བཞི་ལས་འདུས་བྱས་ཐམས་ཅད་མི་རྟག་པ་སྟེ།
རྒྱུ་ཚོགས་པ་ལས་སྐྱེས་པ་ཐམས་ཅད་སྐད་གཅིག་སྐད་གཅིག་ལ་འཇིག་པ་རེད། དེའི་སྟེང་
ནས་འཆི་བ་མི་རྟག་པ་བསམ་པ། ནམ་འཆི་ལ་ངེས་མེད་བསམ་པ། ཤི་ན་དཀོན་མཆོག་
གསུམ་མ་གཏོགས་སྐྱབས་གཞན་མེད་པ། དཀོན་མཆོག་གསུམ་ལ་སྐྱབས་སུ་འགྲོ་ན་ཇི་
ལྟར་སྐྱབས་སུ་འགྲོ་དགོས། ཁ་ནས་སྐྱབས་སུ་མཆི་ཟེར་བ་ཙམ་གྱིས་ཕན་ཅི་ཡང་མི་ཐོགས།
ངེས་པར་དཀོན་མཆོག་གི་གསུངས་ལྟར་ལས་འབྲས་བླང་དོར་བྱེད་དགོས། དཔེར་ན། སྲོག་
གཅོད་མ་བྱིན་ལེན་མི་ཚངས་སྤྱོད་རྫུན་སོགས་རྩ་བ་བཞི་སྟེ། དེང་གི་རྒྱལ་ཁབ་ཀྱི་འགྲིག་
ལམ་དང་བསྟུན་ན་ཡང་ཧ་ཅང་མཐུན་པོ་རེད། སྲོག་གཅོད་པ་སྟེ་མི་གསོད་མི་ཉན། མ་
བྱིན་ལེན་པ་སྟེ་གཞན་གྱིས་ཁྱོད་ལ་བྱིན་པ་མིན་པར་བླངས་ན་འཕྲོག་པ་རེད། མི་ཚངས་
སྤྱོད་དེ་གཞན་གྱི་བུད་མེད་ལ་ལོག་པར་གཡེམ་པ་འམ། སྦྲུམ་མ་ལ་བཙན་གཡེམ་བྱེད་
པའོ། །རྫུན་དུ་སྨྲ་བ་ནི་རྫུན་བཤད་མགོ་གཡོག་བྱས་ན་མི་བཟང་། དེ་བཞིན་དགེ་བ་བཅུ་
31)



བཀའ་སློབ་ཟིན་བྲིས་ཕྱོགས་བསྒྲིགས།
སྟེ། ལུས་ཀྱི་ལས་ནི་རྣམ་པ་གསུམ། །ངག་གི་ལས་ནི་རྣམ་པ་བཞི། །གང་ཡང་ཡིད་ཀྱི་རྣམ་
གསུམ་པོ། །ཞེས་པ་སོགས་དེང་སང་རྒྱལ་ཁབ་ཀྱི་འགྲིག་ལམ་དང་ཡང་ཧ་ཅང་མཐུན་པོ་
ཡིན། གང་ལྟར་དེ་ཚོ་ཚང་མ་ཆོས་ལུགས་མཚན་ཉིད་རིག་པའི་སྟེང་ནས་སོང་ན། ལྟ་བ་
སྤྱོད་པ་གཉིས་ལ ས། ལྟ་བ་དངོས་པོ་ཐམས་ཅད་ཀྱི་ཆོས་ཉིད་གནས་ལུགས་ནི། ཆོས་
ཐམས་ཅད་བདག་མེད་པ་ཞེས་པ་དང་། མར་ཁེ་སིས། དངོས་པོ་ཐམས་ཅད་འགལ་བ་
དང་གཅིག་གྱུར་གྱི་ལྟ་བ་སོགས་ལ་མཐུན་ས་མང་བོ་འདུག མར་ལེ་རིང་ལུགས་ཀྱི་རྩོད་
སྒྲུབ་རིག་པ་ནི་ཧེའུ་གུར་གྱི་མཚན་ཉིད་རིག་པ་ལས་ཐོན་པ་རེད། ཧེའུ་གུར་གྱི་མཚན་
ཉིད་རིག་པ་ནི་ཆོས་ལུགས་རིག་པ་ལས་ཐོན་པ་རེད། ཧེའུ་གུར་གྱི་ཆོས་ལུགས་རིག་པ་ནི་
གཙོ་བོ་ཡེ་ཤུ་ཆོས་ལུགས་ལས་ཐོན་པ་རེད། སྟོན་པ་ཡེ་ཤུ་ར ང་ནས་ཀྱང་སྔོན་ཆད་
ནང་ཆོས་བསླབ་པ་རེད། དེང་སང་ནང་བ་སངས་རྒྱས་པའི་མཚན་ཉིད་རིག་པ་འདི་ལ་
རྒྱལ་ཁབ་སུམ་ཅུ་སོ་གསུམ་ན་བརྟག་དཔྱད་ཞིབ་འཇུག་གཏོང་བཞིན་ཡོད་པར་མ་ཟད།
ཆོས་ལུགས་ཞིབ་འཇུག་ལྟེ་གནས། ཆོས་ལུགས་ཞིབ་འཇུག་ཁང་། ཆོས་ལུགས་ཞིབ་
འཇུག་ཚོགས་པ་སོགས་ཀྱང་ཚུགས་ཡོད། སྔོན་ཆད་བཅིང་གྲོལ་སྐབས་ནང་ཆོས་ལ་ལྟ་
ཚུལ་ཡང་དག་མེད། མི་མང་བོ་ཞིག་གིས་ཆོས་ལུགས་འདི་མི་ལ་མགོ་གཡོག་བྱེད། རྫུན་
བཤད་བྱེད་ཞིག་རེད་བསམ་མི་མང་བོ་ཡོད། འོན་ཀྱང་། དེང་སང་ཅུང་ངོས་ལེན་བྱུང་
ཡོད་སྟེ། དཔེར་ན། བོད་ཀྱི་གསོ་བ་རིག་པ་སོགས་ལ་རྒྱལ་ནང་གང་ས་གང་ན་ཚན་རིག་
གི་རང་བཞིན་འདུག་ཅེས་ཁས་ལེན་དང་ལག་ལེན་ཡང་དག་བྱེད་བཞིན་ཡོད་པར་མ་
ཟད། སྤྱི་ཚོགས་ལ་ནུས་པ་ཡང་གང་ལ་གང་འཚམས་ཐོན་བཞིན་པའི་སྒང་ཡིན་ནོ། །
མཇུག་བསྡུ་བ།
གང་ལྟར་ད་ནི་ངས་མང་བོ་མི་བ ཤད། མཇུག་མཐར་ཚང་མ་ལ་རེ་འདོད་ཅུང་ཙམ་ཞུ་
རྒྱུ་ཡོད་པ་ནི། རང་ཅག་ཚང་མ་གྲངས་ཉུང་མི་རིགས། ལྷག་པར་དུ་བོད་རིགས་རེད། སྔོན་
31 1



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཆད་ལོག་འཁྲུག་སྐབས་ཡིན་ན་འདྲ། ད་དུང་ཡང་རྒྱུ་ནོར་ཟས་གསུམ་དང༌། ཐ་ན་འཕྲོད་
བསྟེན་གཙང་སྦྲའི་ཕྱོགས་ནས་ད་དུང་ཡང་རྒན་རྒོན་ཚོས་ཁ་ལག་ཀྱང་མི་འཁྲུད་པར་གྲོང་
ཁྱེར་དུ་ཡོང་ན། གཞན་གྱིས་འུ་ཚོ་ལ་མཐོང་ཆུང་དམའ་འབེབས་བྱས་ནས་ཀྱང་དཀའ་
ངལ་འཕྲད་བཞིན་འདུག ན་ནིང་ཤིས་ཚང་གི་རྒད་པོ་འགའ་ཡོང་ནས་ལན་ཀྲུའུ་ཤར་
ཕྱོགས་རླངས་འཁོར་ས་ཚིགས་ཀྱི་ཐང་ནས་བསྡད་དེ་རྩམ་པ་ཟ་བཞིན་ཡོད་པ་ལ། རྒྱ་མི་
མང་བོས་མཐའ་སྐོར་ནས་ལྟད་མོར་ལྟ་བཞིན་འདུག ཁོང་ཚོས་རྩོམ་པ་ཟོས་ཚར་ནས་ཐུ་
བ་ཐོག་མས་ཅ་ནེའི་ངོ་ཕྱིས་པ་ནི། ལྟད་མོ་བའི་ཁྲོད་ཀྱི་རྒྱ་མི་ཞིག་གིས། ཁོང་ཚོའི་ཐུ་བ་ཐོག་
མ་དེ་ཅ་ནེ་ཕྱི་བྱེད་རེད། ཐུ་བ་འོག་མ་དེ་ཨོང་དོ་ཕྱི་བྱེད་རེད་ཅེས་ངོ་སྤྲོད་བྱེད་བཞིན་ཡོད།
དེ་ལྟར་ཁྱད་གསོད་མཐོང་ཆུང་བྱས་ན་དངོས་གནས་ཁོང་ཁྲོ་བ་ཞིག་རེད་དེ། རང་ཅག་གི་
ངོས་ནས་ཀྱང་དེ་ལྟ་བུའི་གཙང་སྦྲ་མེད་པའི་འཚོ་བའི་བྱ་སྤྱོད་ངན་པ་དེ་ལ་བསྒྱུར་བཅོས་
གཏོང་དགོས་པ་ཞིག་རེད། ང་རང་གི་ལྟ་ཚུལ་ཡིན་ན་འོ་སྐོལ་བོད་ལ་སྤྱི་ཚོགས་རིག་གནས་
མེད་པས་ནམ་རྒྱུན་ཕམ་ཁ་དེ་དག་ཉོས་པ་ཞིག་རེད། བོད་ཕྱི་རབས་པ་ལ་རེ་བ་ཞིག་ཡོད་
ན་མེད་ན་ཁྱེད་ཚོ་ཆུང་ཆུང་རྣམས་ལ་རག་ལས་ཡོད་པ་རེད། ངས་དེ་ལྟར་བཤད་པའི་རྒྱུ་
མཚན་ཡང་ཁྱེད་ཆུང་ཆུང་ཚང་མས་རིག་གནས་ཕྱོགས་སུ་སློབ་སྦྱོང་ཡག་པོ་བྱོས། སློབ་
སྦྱོང་གི་དུས་སུ་ལེ་ལོ་རྣམ་གཡེང་བྱས་ནས་བསྡད་ན། ཁྱེད་རང་མི་གཅིག་པོའི་མདུན་ལམ་
ཙམ་བརླགས་པ་མ་རེད། མི་རིགས་དང་རྒྱལ་ཁབ་ཞིག་གི་མ་འོངས་པའི་མདུན་ལམ་
བརླགས་སོང་བ་རེད། རྗེས་སུ་ཀྲུང་གོ་རྒྱལ་ཁབ་དེང་རབས་ཅན་དུ་གྱུར་ཚེ། རང་ཅག་བོད་
མི་རིགས་རྗེས་སུ་ལུས་ན་ཅི་བྱེད། སྔོན་ཆད་འབྲོག་པ་ཚོའི་བསམ་པར། བྱིས་པ་སློབ་གྲྭར་
གཏོང་མི་ཉན། བྱིས་པ་སློབ་གྲྭར་བཏང་ན་རྒྱུ་རུ་གྱུར་ནས་ཕྱིར་རང་ཡུལ་དུ་མི་ཡོང་བར་མ་
ཟད། ཆོས་ལ་མི་དགའ་བའི་མི་ངན་པར་འགྱུར་རྒྱུ་རེད་སྙམ་པའི་ལྟ་བ་ཞིག་ཡོད་པ་དེས་
བོད་ཀྱི་སྤྱི་ཚོགས་རིག་གནས་ཡར་རྒྱས་ལ་བཀག་འགོག་ཆེན་པོ་བྱས་སོང་། དེ་རིང་འུ་ཚོ་
312



བཀའ་སློབ་ཟིན་བྲིས་ཕྱོགས་བསྒྲིགས།
1/
(1)
འདི་ལྟར་ཁ་ངོ་ཐུག་ནས་ཁ་བརྡ་དང་། ཆོས་ལུགས་ཟེར་བ་ཅི་ཞིག་ཡིན། སངས་རྒྱས་ཀྱི་
གསུང་བ་བདེན་ནམ་མི་བདེན་བརྟག་དཔྱད་དང་ཕན་ཚུན་བར་བགྲོ་གླེང་བྱས་ཚེ། ཁྱེད་
སློབ་གྲྭར་སོང་བ་རྣམས་ཆོས་ལུགས་ལ་དད་པ་དང་ཡིད་ཆེས་རྒོད་པོ་ཡིག་རྨོངས་པ་ཚོའི་
བཟང་དང་བཟང་ཡིན་པར་མ་ཟད། མི་རིགས་ཀྱི་དོན་དུ་སྤྱི་ཚོགས་ཡར་རྒྱས་དང་གོམས་
སྲོལ་ངན་པ་རྗེས་ལུས་ཀྱི་བྱ་བ་སྤྱོད་ངན་རང་འགུལ་གྱི་བསྒྱུར་བཀོང་བྱེད་ཐུབ། སྤྱི་ཚོགས་
ཡར་རྒྱས་སུ་སོང་བ་དང་བསྟུན་ནས་ཕྱོགས་ཐམས་ཅད་དུ་འགྱུར་ལྡོག་འབྱུང་དགོས། སྔོན་
ཆད་ཀྱི་ལྟ་བ་ངན་སྤྱོད་པ་བཙོག་པ་མཁྲེགས་འཛིན་བྱེད་མི་ཉན། འུ་ཚོས་མ་མཐའ་ཡང་
ངེས་པར་དུ་ཀྲུང་གོ་རྒྱལ་ཁབ་ཀྱི་གྲངས་ཉུང་མི་རིགས་གཞན་པ་ཚོའི་རྗེས་ཆོད་པ་ཞིག་
བྱེད་དགོས། དེ་རིང་འདིར་བཞུགས་པའི་སློབ་གྲོགས་ཁྱེད་ཚོ་གཅིག་པུས་སྤྱི་ཚོགས་ཀྱི་ངོ་
བོ་ཧ་ནི་བོ་བསྒྱུར་དགོས་ཟེར་རྒྱུ་དཀའ་མོ་རེད་དེ། ཁྱོད་ཚོ་ཐམས་ཅད་ཀྱིས་སློབ་སྦྱོང་ཡག་
པོ་བྱས་ནས་ཕྱིར་སོང་སྟེ། མི་རེ་རེས་སློབ་མ་བཅུ་ཁ་རེ་བསྐྱངས་ན་ནུས་པ་ཆེན་པོ་རེད། ང་
ལ་བ ཤང་རྒྱུ་ཆེན་པོ་ཡོང་པ་མ་རེད་དེ། ངས་ཁྱོད་ཚོ་ལ་རེ་བ་ཆེན་པོ་ཞིག་བཟུང་ནས་
འདིར་ཡོང་བ་ཡིན། ཕྱིན་ཆད་ཁྱེད་ཚོས་ཞིབ་འཇུག་གི་བྱ་བ་ཡིན་ན་ཡང་ཆོག སློབ་སྦྱོང་
གང་ཐད་ནས་སྡུག་རུས་བྱེད་དགོས། མཁས་པ་སློབ་པའི་དུས་ན་སྡུག །བདེ་བར་སྡོད་ན་
མཁས་མི་སྲིད། ཅེས་གསུངས་པ་བཞིན་སྐྱིད་སྐྱིད་བདེ་བདེ་བྱས་ནས་བསྡད་ན་མཁས་པར་
མི་འགྱུར་བས། སྡུག་རུས་ཅུང་བྱེད་ད གོས། སྡུག་རུས་བྱས་ཚེ་རང་ལ་ཡོན་ཏན་ཐོབ་པ་རེད།
ཡོན་ཏན་ཡོད་ན་རང་གི་བྱ་བ་ཡང་འགྲུབ་པ་རེད། རང་གི་མི་རིགས་རང་གི་རྒྱལ་ཁབ་
ཐམས་ཅད་ལ་ཕན་ཐོགས་པ་རེད། ཁྱེད་ཚོ་ཐམས་ཅད་ཀྱིས་གཅིག་ན་སློབ་སྦྱོང་ཡག་པོ་
བྱོས། གཉིས་ན་མི་རིགས་དང་མི་རིགས་ཀྱི་བར། སློབ་མ་དང་སློབ་མའི་བར་ལ་མཐུན་སྒྲིལ་
བཟང་བོ་བྱོས། འུ་ཚོ་ལ་ད་སྐབས་ཆ་རྐྱེན་བཟང་བོ་རེད། ཆ་རྐྱེན་མ་བཟང་ན་ཉེ་བའི་ལོ་
འགའི་སྔོན་དུ་དགེ་སློབ་ཚང་མ་ཕྱིར་རང་ཡུལ་དུ་དེང་ནས་ཕྱུག་ཟོག་འཚོ་རྒྱུ་མགོར་ཡོང་
313



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ་དེ་ལྟ་བུ་རེད། དེང་སང་ཀྲུང་དབྱང་གི་སྲིད་ཇུས་ཡང་དག་པ་རེད། ལྷག་པར་དུ་ཚང་
འཛོམས་གྲོས་འཚོགས་ཐེངས་གསུམ་པའི་རྗེས་ནས། ཆ་ཐམས་ཅད་ཀྱི་སྟེང་ནས་ཁྱེད་ཚོ་ལ་
སློབ་སྦྱོང་གི་ཆ་རྐྱེན་འཛོམས་པོ་རེད། ད་དུང་ཡང་ལོ་རེ་བཞིན་སྲིད་ཇུས་ཇེ་བཟང་དུ་འགྲོ་
རྒྱུ་རེད། བོད་ལ་མཚོན་ན་ཡང་སྤྱི་ཚོགས་འཚོ་བ་ཡར་དར་ཡར་རྒྱས་སུ་འགྲོ་བཞིན་པའི་
སྒང་རེད། ཁྱེད་ཚོས་སློབ་སྦྱོང་བྱེད་པ་དེ་ཡང་ཁྱེད་ཚོ་རང་ཉིད་གཅིག་པུའི་དོན་མ་རེད།
ཁྱེད་ཚོའི་ཉེ་གཞི་རྩ་ལག་ཐམས་ཅད་དང་། འོ་སྐོལ་བོད་མི་རིགས། རྒྱལ་ཁབ་ཚང་མས་
ཁྱེད་ཚོ་ལ་རེ་བ་བཟུང་ཡོད། མོའུ་ཀྲུའུ་ཞིས་བཤད་པ་ལྟར། ཁྱོད་ཚོ་ནངས་སྔ་མོའི་དུས་
ཚོད་བརྒྱུད་དགུའི་སྐབས་ཀྱི་ཉི་གཞོན་ཡིན། རེ་བ་ཐམས་ཅད་ཁྱོད་ཚོའི་སྟེང་ན་ཡོད།
འཛམ་གླིང་ཁྱོད་ཚོ་ལ་རག་ལས་ཡོད། ཅེས་པ་ལྟར། ཆེ་ས་ནས་རྒྱལ་ཁབ་དང་ཆུང་ས་ནས་
བོད་རང་གི་འདུན་ལམ་ཁྱེད་ཚོ་ལ་རག་ལས་ཡོད་པ་རེད། དེའི་སྟབས་ཁྱེད་ཚོས་སློབ་སྦྱོང་
ཡག་པོ་བྱོས། ང་ལ་ངེས་ངེས་ཁྱེད་ཚོ་ལ་བཤད་རྒྱུའི་ཤེས་བྱ་ཡོད་པ་མ་རེད། ངས་གོང་དུ་
བཤད་པ་ལྟར་ངས་མི་ལོ་བཞི་བཅུ་ལྷག་ལ་དཔེ་ཆར་ལྟ་རྒྱུའི་གོ་སྐབས་མ་བྱུང་བ་རེད། སྔོན་
ཆད་སློབ་པ་རྣམས་ཕལ་ཆེར་བརྗེད་ཚར་སོང་། འོན་ཀྱང་། ངས་ཁྱེད་ཚོ་ལ་ཞིབ་འཇུག་
སོགས་གང་ཐད་ནས་རོགས་རམ་རེ་བྱེད་ཐུབ་ན་བྱེད་རྒྱུ་ཡིན། དེ་རིང་དུས་ཚོད་ཀྱི་དབང་
གིས་དེ་ཙམ་གྱིས་ཆོག་པར་ཞུའོ། ། ཞེས་གསུངས་སོ། །
314



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དདུལ་རྭ་ལྷ་སྡེ་ལ་གནང་བའི་བཀའ་སློབ་
བཞུགས་སོ། །
ཁོང་གི་ཉིན་ཐོ་ལས། ༡༩༨ ༡ལོའི་སྤྱི་ཟླ་ ༨ པའི་ཚེས་༥ ལ། དངུལ་རྭར་སོང་། རྟ་བསུ་དང་ཇ་ཐབ་བྱས། ཇ་
ཐབ་ཐོག་ནས་ལུང་ཁ་བརྡ། ༈ ངངུལ་རྭའི་བཀྲ་ཤིས་ཐང་གི་ཇ་ཐབ་སྟེང་ནས་གནང་བའི་གསུང་བཤད ༽མཇལ་
ཁ་བྱིན། ཀུང་ཧྲེ་ནས་གསོལ་སྟོན་ཟབ་རྒྱས་དྲངས། དེ་ནས་དགོན་པར་སོང་། ལུང་དང་ཁ་བརྡ་མཇལ་བ་ཚོ་ལ་
མཇལ་ཁ་བྱིན། ༼ ཆོས་སྒོ་ཕྱེས་ཏེ ༽ དགོན་པར་སྤྱི་འཇོག་ལ་ ༼ སྒོར ༽སུམ་སྟོང་གཉིས་བརྒྱ་ལྷག་བྱིན། ནུབ་རྫོང་
གི་མགོ་གཙོ་རྣམས་དང་ལྷན་མཚན་དུས་ཚོད་གཉིས་བར་དུ་བསྡད། ཅེས་གསུང ས་སོ། །
ང་མི་ལོ་ཉེར་གཅིག་གི་རིང་ཁྲི་མུན་དུ་བསྡད་ཅིང་ཐ་མ་དཀར་གི་དཀར་རྟགས་
ཐོབ་པ་རེད། ང་རང་ཡིན་ན་ཡང་ཁྱེད་དངུལ་རྭ་ལྷ་སྡེའི་སེམས་ན་ཡོད་པ་རེད། ཇག་
རྐུས་ཁྲམ་གསུམ། འཁོན་འཛིང་མོ་མ་བྱེད། ༼ ཆད མཐའ་རྔ་མ་རང་སེམས་ན་གནོང་
མེད་ན། བར་དོ་ན་འཇིགས་སྐྲག་གི་དཔེ་བཞིན་བདེན་གྱི་བདེན་རྟགས་ཐོབ་པ་རེད།
ངས་རྒྱལ་ཁབ་ལ་ཡང་རང་གི་སེམས་ན་ཡོད་པའི་སྐད་ཆ་ཡར་ཞུ་ཕུལ་བ་ཡིན། ཁྱེད་ཚོ་
ཡིན་ན་ཡང་སེམས་མ་གཉོམ། རྒྱལ་ཁབ་ཀྱིས་ལྟ་རྟོག་བྱེད་རྒྱུ་རེད། །
གཙང་ལྷ་སྡེ་མ་དང་ཁྱེད་ཚོའི་བར་གྱི་དོན་ལ་ཡང་སྔོན་ཆད་དཔྱི་ཁོག་ནས་ཀུན་
མཁྱེན་བསྟན་པའི་རྒྱལ་མཚན་ཚང་གིས་ཐུགས་རྗེ་ཆེན་པོའི་གྱོད་དབང་གནང་ནས། ཉི་
མ་བླ་བྲང་དང་དངུལ་རྭ་ལྷ་སྡེ། གཙང་ལྷ་སྡེ་མའི་གྱོད་བཤད་ཉིན་༼ ༡༩༤༠ཀུན་ལྔ་བ་དབུས་
ནས་ཕེབས་སྐབ ས ང་ཡང་དེར་ཡོད་པས། དོན་དེའི་མགོ་རྔ་མ་ང་ལ་ཡང་གསལ་ཆ་དང་
ཐམས་ཅད་ངའི་སེམས་ན་ཡོད། དོན་དེ་གྱོད་ཁ་མཆུ་ཞིག་ཏུ་མ་གྱུར་ན་ཞེས་ངས་གོང་དུ་
315



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རང་གི་སེམས་ལ་ཤར་ཚུལ་བཤད་པ་ཡིན། དེ་ཡང་གྱོད་ཁ་མཆུ་ཞིག་ཏུ་མ་གྱུར་ན། ཁྱེད་
འཇམ་དབྱངས་བཞད་པའི་དྭངས་ས། དངུལ་རྭ་ལྷ་སྡེའི་ཕ་ས་མི་ངོར་སྦྱོར་དགོས་ཟེར་
བ་མིན། གཙོ་བོ་ལས་རྒྱུ་འབྲས། སྒྲ་དྲང་ཚིག་གི་སྒོ་ནས་གྱོད་ཁ་མཆུ་ཞིག་ཏུ་མ་སོང་ན་
བསམ་པ་ཡིན། ཁྱེད་དངུལ་རྭ་ལྷ་སྡེས་ངའི་ཁ་མ་བླང་ཚིག་མ་བརྩིས་པ་མེད། ལྷག་པར་
དུ་ཆུང་ཆུང་ཚོས་ད་བར་དུ་གྱོད་ཁ་མཆུ་མ་ཕུད་པ་ནི་ངའི་ཁ་བླང་ཚིག་བརྩིས་པ་ཡིན་
པས་ང་དགའ་བ་ཡིན། ཕྱིར་སོང་ནས་ཀུན་མཁྱེན་འཇམ་དབྱངས་བཞད་པ་དང་ཨ་ཕ་
ཨ་བློ་ཚང་བཅས་ལ་ཡར་ཞུ་བྱེད། ད་ཐེངས་སྤྱིར་ན་གྱོད་ཁ་མཆུ་འདི་བཤད་ཨེ་ཐུབ་
བསམ་པ་ཡོད་དེ། དུས་ཚོད་ཀྱི་དབང་གིས་ད་ཐེངས་ཁོམ་པ་མེད་སོང་། ད་ལོའི་སྟོན་ཁ་
ཕྱིར་ཡོང་ཨེ་ཐུབ་བསམ་ཡོད། ང་ཡོང་མ་ཐུབ་རུང་མཚོ་སྔོན་དང་ཀན་སུའུ་ཞིང་ཆེན་
གཉིས་བར་གྱི་གྱོད་ཐམས་ཅད་བ ཤད་རྒྱུ། ང་ཡང་དེར་ཞུགས་དགོས་ཟེར། ཨ་ཕ་ཨ་བློ་
ཚང་ཡང་དོན་དེར་ཞུགས་དགོས་པས། དོན་དག་བཤད་རྒྱུར་སོང་ན་ཨེ་འགྲིག་འགྲིག་
བྱེད། ཆུང་ཆུང་གསར་བུ་ཚོར་ཁག་མི་འདུག སྣང་བ་མཐོ་དུས་རེད། དཔའ་རྩལ་རྒྱས་
དུས་རེད། ཡིན་ན་ཡང་ཁྱེད་ལོ་ལོན་སེམས་ཤེས་ཚོས་གཤོག་ཐོག་རྡོས་གནོན། གཤོག་
འོག་ཏུ་རླུང་མ་བརྒྱག གསར་བུ་ཚོ་ཐུར་མགོར་མ་སློངས།
དགོན་པ་གྲྭ་ཚང་ཡིན་ན་ང་རང་ལ་མཇལ་བ་ཚོས་མཇལ་དར་ཞིག་བྱིན་ཚད་ཀུན་
པོ་དགོན་པ་གྲྭ་ཚང་ཞིག་གསོ་བྱེད་སྤྱད་དུ་ཕུལ་བ་ཡིན། ང་རང་གི་ངོས་ཐད་ནས་རྒྱུ་ནོམ་
པ་ཅི་ཡང་མེད་དེ། ང་བླ་རྒན་གཅིག་པུ་ལ་རྒྱུ་ནོམ་པ་དགོས་དོན་ཡང་མེད།
གཙོ་བོ་ཕུ་ནུའི་ནང་དུ་དམེ་མ་བྱེད། རང་གི་ནང་དུ་གྱོད་ཁ་མཆུ་མ་སློངས། ཁྱེད་
དངུལ་རྭ་ལྷ་སྡེ་རུ་འཐོར་སྡེ་འཐོར་ཡོང་ཡོད་ཟེར་ན། ཁྱེད་ཚོ་རང་ཉིད་ལན་པ་རེད།
ནང་ཕན་ཚུན་དུ་གསོད་རེས་འཐབ་རེས་བྱས། ཐ་མ་རང་གི་ས་ཆ་ནས་ལོ་འགའ་ལ་འདུག་
མ་ཐུབ་པར་ཕར་འགྲོ་ཚུར་ཡོང་བྱས་མཐར་ཕྱིར་ལྷན་གཅིག་ཏུ་འདུས་མ་ཐུབ་པ་རྒྱུ་
316



བཀའ་སློབ་ཟིན་བྲིས་ཕྱོགས་བསྒྲིགས། །
མཚན་དེ་འདྲ་རེད། དངུལ་རྭ་ལྷ་སྡེ་ལ་མི་མེད་སོང་བ་རེད་ཟེར་ན། ངས་བལྟས་ན་དངུལ་
རྭ་ལྷ་སྡེ་ལ་མི་མེད་སོང་བ་མ་རེད། དེ་རིང་ནངས་ཁ་བྱིས་པ་གསར་སྐྱེས་འདི་འདྲའི་
མང་བོ་འདུག འགོ་ན་དཔོན་ཡོད། ང པོན་ང་དུང་སྔོན་ཆད་ཀྱི་མང་རེད། སྔོན་ཆད་གུར་
གང་བོ་ཟེར་ན། གུར་ཞིག་གི་གང་མ་གཏོགས་མེང་ལ། དཔོན་པོ་བླ་རྒན་དཔུང་ཡས་མ་
གཅིག་ལས་མེད། དེང་སང་ཐོན་སྐྱེང་རུ་ཁག་གི་འགོ་བ། དེའི་ཡན་ན་རུ་ཆེན། དེའི་ཡན་
ན་ཀུང་ཧྲེའི་འགོ་བ་རབས་དང་རིམ་པ་ཡོང། དཔོན་མང་མེད་ན་ཉུང་མེད།
ཁྱེད་ཚོས་དེ་རིང་གྲ་བསྒྲིག་བྱས་པ་ཤིན་ཏུ་ཟབ་རྒྱས་རེད། ལོ་ལོན་ཚོའི་སྔོན་གྱི་
བསམ་ཚུལ་རེ ང་མ་གཏོགས། ང་རང་གི་བསམ་ཚུལ་ལ་ཁྱེད་ཚོར་ཆིབས་བསུ་ཇ་ཐབ་
བྱེད་དུ་འཇུག་བསམ་མེད། ང་རང་ཉིད་རང་ཁྱིམ་དུ་ཡོང་བ་རེད། འུ་ཅག་ཁ་བརྡ་ངོས་
ཤེས། བཟང་རོགས་རྒྱན་གསུམ། མཆོང་ཡོན་སྦྱིན་བདག་གི་ནང་རེད། ཁྱེད་ཚོས་ང་ལ་
འདི་འདྲའི་སྣེ་ལེན་ཟབ་རྒྱས་བྱེད་མི་དགོས། ཡིན་ན་ཡང་མི་ལོ་ཉི་ཤུ་ལྷག་གི་རིང་དུ་ཁ་
ངོ་མ་ཐུག ཉེ་སྔོན་ཨ་མཆོག་ཚོ་བ་བརྒྱད་ཀྱི་སྤྱི་གཞུང་ནས་ཆིབས་བསུ་ཇ་ཐབ་བྱེད་དགོས་
ཟེར་བ་ངས་བྱེད་དུ་མ་བཅུག འ བོ་རྭ་ལ་ཡང་ཆིབས་བསུ་བྱེད་དུ་མ་བཅུག རྟ་ཐོག་ནས་
ལྷུང་བ་སོགས་ཉེས་སྐྱོན་རེ་བྱུང་སོང་ན། ཁ་ཁ་འཕྲོ་ད ང་འུ་ཚོ་མི་བང ག་ཚང་མ་ལ་མི་
བཟང་བསམ་པ་ཡིན་ཏེ། རྗེས་སུ་ཨ་མཆོག་སོགས་ནས་བཤད་པ་ལྟར་ན། ཆུང་ཆུང་ཚོ་སྤྲོ་
ལངས། ལ་ལ་ངུ་མི་ཡང་འ དུག་ཟེར། ཆིབས་བསུ་ཞིག་བྱེད་མ་མྱོང་བར་ལོ་འདི་འདྲའི་
མང་བོ་འགོར་སོང་། ཚིབས་བསུ་ཟེར་བ་མིག་གིས་མ་མཐོང་། ང་ཐེང ས་ཆིབས་བསུ་ཞིག་
བྱེད་དུ་མ་བཅུག་པས། ལ་ལ་ཚོས་རྟ་ངོམས་བ སམ་ཡོང། འ་ལ་ཚོས་ བོའུ་འཕེན་བསམ་
ཡོད་ཟེར། དེ་ལ་ཡང་ཁག་མི་འདུག དུས་ཡུན་འདི་འདྲའི་རིང་དུ་ཁ་ངོ་མ་ཐུག་པས། ལོ་
ལོན་ཚོ་སེམས་དགའ། ཆུང་ཆུང་ཚོ་འུར་ལངས་ནས་ཆིབས་བསུ་རྟ་རྒྱུགས་བྱས་པ་བརྩེ་
རྩི་སྒོ་དང་དད་པ་དག་སྣང་གི་རྟགས་མཚོན་བྱེད་ཡིན་པས། ད་ཐེངས་ཁྱེད་ཚོའི་བསམ་
317



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ནོ་གྱིས་ཞེས་ཆིབས་བསུ་བྱེད་དུ་བཅུག་པ་ཡིན། ཡིན་ན་ཡང་ངས་སྔོན་དུ་བརྡ་མ་བཏང་།
སྤྱིར་ན་ད་ཐེངས་འདིར་ཡོང་རྒྱུའི་འཆར་གཞི་མེད་དེ། མཛོད་དགེ་ཉིན་མ་དང་བེ་སུ་
གཉིས་ཀྱི་གྱོང་དོན་དུ་བེ་སུ་ལ་མ་སོང་ཐབས་མེད་པར། ལམ་ཐག་ཉེ་སྐོར་དུ་འདིར་འབུད་
དགོས་སོང་བས་ཁྱེད་ཚོར་བརྡ་མ་བརྒྱབ། རྫོང་ཐོག་ཏུ་འདུག་པའི་བསམ་པ་ཡང་མེད།
ཡིན་ན་ཡང་ཁ་སང་ཉིན་གཅིག་ལ་བསྡད་ན་ཆོག་ཅེས་ཟེར་བ་ན། ངས་གོང་དུ་བཤད་པ་
ལྟར་འུ་ཚོ་ཕན་ཚུན་མཆོད་ཡོན་སྦྱིན་བདག དད་པ་དག་སྣང་གིས་ང་ཡང་ཁྱེད་སྐྱེས་པ་
ཕོ་མོ་ཐམས་ཅད་ལ་ཁ་ངོ་ཞིག་ཐུག་ན་བསམ་ནས་དེ་རིང་འདིར་ཡོང་བ་ཡིན། གནའ་
བཟང་དེང་ངན་ཟེར་བ་རྒྱ་བོད་གང་ཡིན་ན་ལོ་ལོན་ཚོས་བཤད་པ་དཔེ་རེད། དེ་རིང་
ཆིབས་བསུ་བྱས་པ་ལ་བལྟས་ན་རླངས་འཁོར་དང་རྟ་ཞོན། རས་གུར་པ་ཏྲ་ཅན་ནང་མ་
དམར་པོ་ཅན། སྔོན་ཆད་འུ་ཚོ་ལ་འདི་འདྲ་གང་ན་ཡོད། ངའི་སེམས་ན་ཡོད་པ་རེད།
སྤྱི་ཚོགས་འགྱུར་སོང་བས། དེ་རིང་ནངས་ཁ་མགོ་ཐོག་ན་དཔོན་ཞིག་ཡོད་པ་གོང་
རིམ་གྱི་ལས་བྱེད་རྩ་འཛུགས་རེད། དེ་ཚོའི་ཁ་ལེན་ཚིག་བརྩི་གྱིས། ཀུན་མཁྱེན་འཇམ་
དབྱངས་བཞད་པ་ཡང་བཞུགས་འདུག ཁོང་ར ང་ཡང་གོང་རིམ་གྱི་ལས་བྱེད་པ་རེད།
ཁོང་གི་སྐུ་མ་གསུང་ཚབ་ལས་བྱེད་པ་ཡང་སྔོན་ཆད་ཀྱི་ཁ་བ་མགོ་བ་དང་ཁྱད་པར་མེད།
འཇིག་རྟེན་ལ་མགོ་རྔ་མེད་ན་བདེ་སྐྱིད་མེད། ཁྱེད་རྒད་པོ་རྒོད་པོ་ཚོའི་ནང་དུ་གཏམ་སྐད་
ཆ་བཤད་མཁན་མང་བོ་འདུག ཆུང་ཆུང་ཚོའི་ནང་ན་ཡང་ནང་གི་གཉེན་སྐྱོང་ཐུབ་མི།
ཕྱིའི་དགྲ་འདུལ་མི་མང་བོ་ཡོད་རྒྱུ་རེད། ཁྱེད་དངུལ་རྭ་ལྷ་སྡེ་རེད། ང་དེ་རིང་ཡོང་ན་
སེམས་དགའ་བཞིན་ཡོད། ཁྱེད་ཚོར་སྦྲ་རྒན་ལ་ཁུག་ལྷུང་། ཆོན་ཐག་ལ་རྒྱུ་ལུག་ཆེན་པོ་མི་
འདུག སྤྱིར་ན་སྔོན་ཆད་ཀྱི་འགྲོ་སྟངས་འདུག་སྟངས། ས་གང་དུ་སོང་ན་ཡང་སྤྱི་ཚོགས་
འགྱུར་སོང་བས་ཡོད་མི་སྲིད། ས་ཤོར་ཆུ་ཤོར་ལ་བལྟས་ན། རྨ་སྡེ་ཆུ་ཁ་མ་ལ་བལྟོས་དང་
ཁོང་ཚོ་སྙིང་བརྗེ་བ་ཞིག་རེད། དེར་བལྟས་ན་ཁྱེད་ཚོ་དངུལ་རྭ་ལྷ་སྡེ་ལ་ས་ཡོད། སྔོན་ཆད་
318



བཀའ་སློབ་ཟིན་བྲིས་ཕྱོགས་བསྒྲིགས།
의
ཀྱི་ས་ལྟ་བུ་མེད་པ་བདེན་པ་རེད། རྗེས་སུ་དབྱང་ཁྲང་ ལུག་རྭ གཏོར་ནས་དཔྱི་ཁོག་གི་ས་
ཕྱིར་ལོན་ཚེ། ཁྱེད་དངུལ་རྭ་ལྷ་སྡེ་ཇེ་ཕྱུག་ཇེ་དར་ལ་འགྲོ་རྒྱུ་སླ་མོ་རེད། ཆ་རྐྱེན་ཕྱོགས་གང་
ཐད་ནས་སྔོན་ཆད་ཀྱི་བཟང་རེད། ངས་བལྟས་ན་ལོ་མང་བོ་མི་འགོར་བར་ཁྱེད་ཚོ་ཇེ་ཕྱུག་
ཇེ་དར་ལ་འགྲོ་རྒྱུ་རེད། གཙོ་བོ་ཁ་ལེན་ཚིག་བརྩི་གྱིས། རང་གི་ནང་དུ་འཁོན་རེས་གསོད་
རེས་ནང་དམེ་མ་བྱེད། ནང་འཛིང་ནང་དམེ་བྱས་ན་རང་གི་ནང་བདེ་རུ་མི་འཇུག་པ་རང་
ཉིད་ལན་པ་རེད། དེས་ན་ངེད་ཚོ་ཡིན་ན་ཁྱེད་དངུལ་རྭ་ལྷ་སྡེ་ལ་བརྩེ་འདང་རི་མོ་ཡོད་
ཅིང་། ཀུན་མཁྱེན་འཇམ་དབྱངས་བཞད་པ། གྲྭ་སྟོང་ཕྲག་གསུམ་གྱི་སྟབས་ཀྱིས་དེ་རིང་
ངས་ཁྱེད་ཚོ་ལ་ཁ་བརྡ་མང་བོ་བྱས་ཤིང་། ཁྱེད་ཚོ་ལ་ཡང་བཤད་དུ་བཅུག་པའི་རྒྱུ་མཚན་
དེ་ཡིན། །
ས་དོན་ཆུ་དོན་གལ་སྲིད་ཞིང་ཆེན་གཉིས་ཀྱིས་བཤད་མ་ཐུབ་ན། ཁྱེད་དངུལ་རྭ་ལྷ་
སྡེའི་དོན་དུ་ངའི་གསེང་ན་ཡོད་ཚོད་ཀྱིས་རེམ་རྒྱུ་ཡིན། ངས་ཁ་སང་ཀུང་ཧྲེའི་འགོ་འདྲེན་
སོགས་ཚང་མ་ལ་བཤད་ཡོད། ཁྱེད་དངུལ་རྭ་ལྷ་སྡེ་ལ་མཚོན་ན། ཀུན་མཁྱེན་འཇམ་དབྱངས་
བཞད་པ། གྲྭ་སྟོང་ཕྲག་གསུམ་ལ་ཡོད་པ་ཁྱེད་དངུལ་རྭ་ལྷ་སྡེ་རེད། ང་ལ་ནུས་པ་ཞིག་ཡོད་
ཚོད་ཀྱིས་ཁྱེད་ཚོའི་དོན་མི་བྱེད་པར་སུའི་དོན་བྱེད། དེས་ན་ཁྱེད་ཚོ་ལ་བྱ་བ་ཅི་ཡོད་ན་ང་
ལ་ཤོད། ནང་གི་གྱོད་ཁ་མཆུའི་བྱ་བ་ཡིན་ན། ངས་ཨ་ཕ་ཨ་བློ་ཚང་ལ་བཤད་ཡོད། ཀུན་
མཁྱེན་རིན་པོ་ཆེ་ལ་ཡང་ཞུས་ཡོད། ཁོང་རྣམ་པ་གཉིས་ཡིན་ན་ཡང་གཅིག་ན་བྱ་བ་མང་བོ་
ཡོད་པ་དང་། གཉིས་ན་ཉེ་སྔོན་སྤྱི་ཚོགས་ཀྱི་འགྱུར་ལྡོག ཏང་གི་སྲིད་ཇུས་ལ་ནོར་འཁྲུལ་
ཅུང་རེ་བྱུང་བས། ཁོང་ཚོའི་སེམས་ན་མི་བདེ་བ་ཅུང་རེ་ཡོད་ཚོད་རེད། གནས་སྐབས་སུ་
ཡར་ཡོང་མི་འདོད་པར་འདུག ངས་རིན་པོ་ཆེ་ལ། ཁྱེད་སྐུ་ན་ཆུང་ཆུང་རེད། འུ་ཅག་ལ་རེ་
བ་ཡོད་པ་ཁྱེད་རེད། རྗེས་སུ་སེམས་ཅན་གྱི་འགྲོ་དོན། སངས་རྒྱས་ཀྱི་བསྟན་པ་ལ་བྱ་བ་
ཞིག་བྱེད་ཐུབ་ན་ཁྱེད་སྐུ་ན་ཆུང་ཆུང་རེད། ཏང་གི་སྲིད་ཇུས་དང་འགལ་བ་མ་བྱེད་པར་བྱ་
7
319



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
བ་ཡག་པ་བྱོས། ང་ལོ་ལོན་ཡིན་པས་ཤི་རུང་ཤི་ཚད་ལ་མི་ཐུག་རྒྱུ་ཅི་ཡོད། ཁ་ནས་ངན་པ་
རེ་བཤད་རྒྱུ་ཡོད་ན། ང་རང་གི་རང་དོན་ནི་མིན། རྒྱལ་ཁབ་ཀྱི་དོན་དག་དང་མི་དམངས་
ཀྱི་དོན་ལ་སྔོན་ཆད་ཀྱང་ངའི་མགོར་བྱ་བ་མང་བོ་བྱུང་སོང་། ཕྱིན་ཆད་ཀྱང་མགོར་ལེགས་
ཉེས་ཅི་ཡོང་ན་སྡུག་རྒྱུ་འགྱོང་རྒྱུ་མེད་ཅེས་རྒྱུ་མཚན་བཤད་པ་ཡིན། དེས་ན་ཁྱེད་དངུལ་རྭ་
ལྷ་སྡེའི་དོན་ལ་ང་རང་གི་གསེང་ན་ཡོད་ཚོད་ཀྱིས་རྒྱལ་ཁབ་ལ་ཡར་ཞུ་འབུལ་ད གོས་ན།
སྐད་ཆ་ཅི་བཤད་དགོས་ན་ངས་བཤད་ཆོག
ཕ་མ་ཚོའི་ཁ་ལོངས་ཚིག་བརྩིས། འཆི་ཁའི་འགྲམ་སྐྱོར་གྱིས། འཇིག་རྟེན་ཉམས་སུ་
དགའ་ཡང་རྨི་ལམ་ཙམ་གསུངས་པས། འཇིག་རྟེན་ཁམས་འདི་ནས་འདུག་པ་ཡུན་རིང་བོ་
མ་རེད། དེས་ན་ཁྱེད་ཚོ་སྐྱེས་ཕོ་མོ་སུ་ཡིན་ན་འཁོན་འཛིང་རེས་མ་བྱེད། ནག་པོ་སྡིག་པའི་
ཕྱོགས་ཀྱི་བྱ་བ་མ་བྱེད། ཇག་རྐུས་ཁྲམ་གསུམ། འཁོན་འཛིང་རེས། མི་བསད་རྟ་འགྱེལ།
ཚོང་ཁེ་བུན་ལོག མནའ་ཟ་དོམ་ལེན་སོགས་ཐམས་ཅད་མི་དགེ་བ་རེད། ངོ་མ་ཁྱེད་ཚོར་
ཆོས་ལ་དད་པ་ཡོད། ཚེ་ཕྱི་མའི་ལམ་ཞིག་རང་གིས་འཚོལ་ན། དེ་འདྲའི་བྱ་བ་ངན་པ་མ་
བྱེད། ཐམས་ཅད་འཇིག་རྟེན་ཁམས་འདིར་ཡོད་དུས་ཁ་འཆམས་གྲོས་འ གྲིག ཕན་ཚུན་
བྱམས་བརྩེས་སྐྱོངས་དང་ཤི་བའི་རྗེས་སུ་ཡང་འགྱོད་པ་མེད། འདུས་པའི་མཐའ་མ་འབྲལ་
བ། སྐྱེས་པའི་མཐའ་མ་འཆི་བ་ཡིན་པས། མི་སུ་ཡིན་རུང་འཆི་དགོས་ལ། འཆི་བའི་ཚེ་རང་
རང་གི་སེམས་ལ་སྡུག་བསྔལ་ཡོད་པ་རེད། ཐམས་ཅད་ཀྱི་སེམས་ལ་དེ་བཟུང་ནས་དཀོན་
མཆོག་ལ་གསོལ་བ་ཐོབས། ང་རང་ཡིན་ན་ཁྱེད་དངུལ་རྭ་ལྷ་སྡེའི་དཔོན་བདེ་སྐྱིད་ཀྱི་མགོ་
འཕང་གནམ་ལ་ཐུག གཡོག་བདེ་སྐྱིད་ཀྱི་ཕུ་རོང་སར་དྲུད། སྐྱེས་བའི་མི་ཐོག་ཡིན་ན།
བསགས་པའི་རྒྱུ་ཐོག་ཡིན་ན། ཁ་རྗེ་རླུང་རྟ་སྟོབས་འབྱོར་མངའ་ཐང་ཆ་ཐམས་ཅད་དུ་གོང་
ནས་གོང་དུ་འཕེལ་བའི་སྨོན་ལམ་འདེབས། དཀོན་མཆོག་ལ་སྐྱབས་འཇུག་ཞུ། ད་ཐེངས་
ཁོམ་པ་མེད་རུང་ཁྱེད་དངུལ་རྭ་ལྷ་སྡེ་བསམ་ནས་དེ་རིང་ཉིན་གཅིག་ལ་ཁོམ་པོ་ཡོང་པ་
33()



བཀའ་སློབ་ཟིན་བྲིས་ཕྱོགས་བསྒྲིགས།
བྱས་ནས་ཁྱེད་ཧ་ནི་བོ་ལ་ཁ་ངོ་ཞིག་ཐུག་གི་ཡོང་བ་ཡིན། རྗེས་སུ་ཡང་ཁོམ་པོ་ཡོད་ན་དངུལ་
རྭ་ལྷ་སྡེ་ལ་ཡོང་རྒྱུ་ཡིན། སྔོན་ཆད་ཀྱང་སྐྱབས་མགོན་སྐུ་ཕྲེང་ལྔ་བ་ཚང་གིས་མྱོང་ཁོང་གི་
ཚབ་བྱས་ནས་གསལ་རིའི་རྩེར་སོང་གསུང་ཞིང་། སྐབས་དེར་ཟངས་མའི་གའུ་ཞིག་གི་
ནང་དུ་གཏེར་བཞག་ནས་གནང་རུང་། རྗེས་སུ་དེ་ཡང་གཞན་གྱིས་ཁྱེར་སོང་བས་ཕྱིར་
ངའི་ལག་ཏུ་མ་འབྱོར། གང་ལྟར་རྗེས་སུ་དངུལ་རྭ་ལྷ་སྡེ་ལ་ཡོང་རྒྱུའི་བསམ་པ་ཡོད། ད་
ཐེངས་ཁོམ་པ་མེད་པས། རྗེས་སུ་ཡོང་དུས་དངུལ་རྭ་ལྷ་སྡེ་ཡར་རྒྱས་ཡར་དར་དུ་སོང་ཡོད་
པའི་སྨོན་ལམ་དང་རེ་བ་ཞུ། དེ་དུས་ཁྱེད་ཚོའི་འཚོ་བ་ཇེ་བཟང་ཇེ་དར་དུ་ཇི་འདྲ་སོང་
འདུག ང་རང་གི་སེམས་སྐྱིད་བྱེད་ལ་ཁྱེད་ཚོའི་ཁྱིམ་ཚང་སོ་སོར་སོང་ནས་བལྟ་དགོས་
བསམ་ཡོད། དེ་ལས་གཞན་དེ་རིང་མང་བོ་བཤད་རྒྱུ་མེད། འུ་ཅག་དེ་རིང་ཁ་ངོ་འཛོམས་
པ་ལ་དགའ་བ་ཡིན། རྗེས་སུ་ཡང་ཁྱེད་དངུལ་རྭ་ལྷ་སྡེ་ལ་མི་དར་རྒྱུ་དར་ཡོང་བར་དཀོན་
མཆོག་ལ་སྐྱབས་འཇུག་དང་སྨོན་ལམ་ཞུ། ཐམས་ཅད་མ་ཐུག་བར་དུ་བདེ་མོ་གྱིས། །
འདིའི་སྒྲ་ཐག་དངུལ་རྭའི་འཇམ་དབྱ་ ངས་ནས་གཡར་ཡོང་བའོ། ། ༽
ན་དང
321



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཨ་མཆོག་དང་མགོན་ཤུལ་གྱི་གྱོད་བར་ལ་གནང་བའི་
བཀའ་སློབ་བཞུགས་སོ། །
ཁོང་གི་ཉིན་ཐོ་ལས། ༡༩ ༨ ༠ ལོའི་སྤྱི་ཟླ་ ༡༠ ཚེས་ ༡ ལ་མགོན་ཤུལ་དང་ཨ་མཆོག་བར་གྱི་དོན་དག་ཐག་
བཅད། ཕན་ཚུན་ནས་ཡི་གེ་བྲིས། ཉིན་གུང་ཨ་མཆོག་ནས་ཇ་དྲངས་ནས་བཀའ་དྲིན་ཆེ་ཞུས།
ངས་ཁྱེད་ཚོ་ཧ་ནི་བོ་ཚང་མ་ལ ༽ ལ་ཁ་བརྡ་རེ་བྱས་པ་ཁྱེད་ཚོའི་སེམས་ན་ཡོད་རྒྱུ་རེད།
འཇིག་རྟེན་གྲོང་བ་ཚང་རེད། ཁག་མེད་ཀི ཁ་སང་ཁས་ཉིན་ངས་གོ་བ་ལྟར་ན་ཁྱེད་ཚོ་མང་
བོ་འཚོགས་ནས་ཕར་རྒྱུགས་རྒྱུ་ཡིན། རུ་མཐའ་གཅོད་རྒྱུ་ཡིན་ཟེར། ལ་ལ་ཚོས་ང་ལ་ཁྱོད་
ཀྱིས་ཉེ་སྔོན་བཤད་ཀྱང་དེ་རིང་ཨ་མཆོག་གིས་འདི་འདྲ་བྱེད་ཀྱིན་འདུག་ཅེས་ཟེར་མི་ཡང་
ཡོད། ཡིན་ན་ཡང་ཁྱེད་ཨ་མཆོག་ཚོ་བ་བརྒྱད་ནི། དགོན་པ་བཀྲ་ཤིས་འཁྱིལ་བར་མཚོན་ན།
ཀུན་མཁྱེན་འཇམ་དབྱངས་བཞད་པར་མཚོན་ན། གྲྭ་སྟོང་ཕྲག་གསུམ། སྡུད་ནག་ཅན་ལྔ་
བརྒྱུར་མཚོན་ན། ང་གྲྭ་སྟོང་ཕྲག་གསུམ། སྡུད་ནག་ཅན་ལྔ་བརྒྱའི་ཤུལ་དུ་ལུས་པའི་མི་ཞིག་
འདིར་ཚིག་འགའ་མི་གསལ རེད། དེའི་སྟབས་ང་ས་ཆ་འདིར་ཡོང་པའི་རྩ་བ་ཅི་ཡིན་ཟེར་ན།
ཁྱེད་ཚོས་དམག་རྒྱུགས་ཇག་རྒྱུགས་ཀྱི་བྱ་བ་བྱས་ན་མི་བཟང་། པཎ་ཆེན་ཐམས་ཅད་
མཁྱེན་པས། བོད་སུམ་བོད་ཀྱི་ནང་དུ་ཕན་ཚུན་གསོད་རེས་བྱས་ན། བོད་རང་གི་རྣ་རུས་
ལ་རྒྱ་མེད་སོང་བ་རེད་ཅེས་ན་ནིང་འེད་ཚོར་གསུང་བ་ལྟར་རེད། གོང་རིམ་ཡིན་ན་ཡང་
འེད་ཚོར་སྲིད་ཇུས་བཟང་བོ་ལག་བསྟར་བྱས་ན། རང་རང་ཚོའི་ནང་ན་ཡང་བོད་ལ་
མགོ་གནོན་ད གོས། སྲིད་དབང་སྒེད་སྡུད་བྱེད་དགོས་མ་གཏོགས། ཡང་མིན་ན་ངོ་ལོག་
བྱེད་པ་རེད། ཡང་མིན་ན་ཁོང་ཚོ་རང་གི་ནང་དུ་གསོད་རེས་བྱེད་ནི་རེད་ཟེར་མི་ཡང་ཡོད།
322



བཀའ་སློབ་ཟིན་བྲིས་ཕྱོགས་བསྒྲིགས།
(at is
དེའི་སྟབས་འུ་ཅག་བོད་ཁ་ཅན་ལ་ཁ་དབང་ལ་རྒྱ་ཞིག་ཡོད་པས། ང་ས་ཆ་གང་དུ་སོང་ན་
ཁ་བརྡ་སློབ་གསོ་བྱེད་པའི་རྩ་བ་དེ་ཡིན། ང་རང་གི་ངོས་ཐད་ནས་ལན་ཀྲུའུ་མཁར་དུ་
བསྡད་ནས། ཁྱེད་ཚོས་མི་བསད་རྟ་འགྱེལ་ནང་དམེ་ནང་འཛིང་བྱས་ན། ང་བླ་མ་ཞིག་གི་
གཟུགས་ཙམ་རེད། ཤི་བོའི་ར་མདའ་ཆོས་རེད། ཆོས་ཚིག་བཞི་ཞིག་བཏོན་ནས་བསྔོ་བ་
སྨོན་ལམ། དཀོན་མཆོག་ལ་སྐྱབས་འཇུག་ཞིག་ཞུས་ནས་བསྡད་ན། འདིར་ཡོང་ནས་ལེན་
རྒྱུ་ཅི་ཡང་མེད་མོད། ཡིན་ན་ཡང་བོད་ཁ་བ་ཅན་གྱི་སྤྱི་དོན། སངས་རྒྱས་ཀྱི་བསྟན་དོན།
ལྷག་པར་དགོན་པ་བཀྲ་ཤིས་འཁྱིལ་བ། ཀུན་མཁྱེན་འཇམ་དབྱངས་བཞད་པའི་རུ་ལྷ་སྡེ།
མཆོད་གཞིས་མཆོད་གནས་ལ་འདང་བརྒྱབ་ན། གོང་རིམ་གྱི་སྲིད་ཇུས་བཟང་བོ་ལག་
བསྟར་བྱས་པ་གང་ལ་འདང་བརྒྱབ་ན་མི་གསོད་རྟ་འགྱེལ་ཞིག་བྱུང་ན་མི་བཟང་། འེད་ཆོ་
ལ་ཡང་ཁ་དབང་ལ་རྒྱ་ཞིག་ཡོད། དེ་བསམ་ནས་ངས་ཉེ་སྔོན་བཤད་པ་ལྟར་རེད། ད་ཐེངས་
མི་བསད་པ་ལ་འདང་བརྒྱབ་ན། རྒྱལ་བོའི་དཀར་ལམ་མ་ཐོབ། གཤིན་རྗེའི་འཕྲང་ལམ་མ་
ཐོབ་པར་བསད་སོང་ན་ཁག་མི་འདུག ཡིན་ན་ཡང་གོ་ཐོས་ལྟར་ན་གན་སང་གི་བོའུ་འཕེན་
མཁན་ལག་དམར་བཟུང་ཡོད། འེད་ཚོ་ཡིན་ན་ཡང་སྔོན་ཆད་ཨ་མཆོག་ཚོ་བ་བརྒྱད། དེའི་
ནང་ནས་ལྷག་པར་ཡ་རི་བརྒྱུད་ཀུང་ཧྲེ་ཡིན་ན་ཡང་འདྲ། ཨ་མཆོག་ཀུང་ཧྲེ་ཡིན་ན་ཡང་
འདྲ། འབོ་རྭ་ཡིན་ན་ཡང་འདྲ། ཚང་མ་ལ་ངས་ཁ་བརྡ་སློབ་གསོ་བྱས་ནས་ཕྱིར་སོང་མ་
ཐག་ཁྱེད་ཚོས་དམག་འཚོགས་ན། ངེད་ཚོ་ཡིན་ཡང་ཁ་ངོ་ཚ་ཞིག་ཡོད། ངེད་ཚོ་ལ་ཟར་
བཅུག་ནས་ཁར་བལྟས། འགྲོར་བཅུག་ནས་རྗེས་སུ་བལྟས་པ་ལྟ་བུ་ཞིག་ཏུ་གྱུར་སོང་། ང་
རང་གི་ངོས་ཐད་ནས་ཁྱེད་ཚོ་བ་བརྒྱད་ཀྱིས་ང་ལ་དེ་འདྲ་བྱེད་པའི་བསམ་པ་མེད། ཁྱེད་
ཚོས་ངའི་ཁ་མ་བླངས་ཚིག་མ་བརྩིས་པར་བུད་སོང་རུང་། ངའི་སེམས་ལ་ཁྱེད་ཚོས་ང་ལ་
ཟར་བཅུག་ནས་ཁ། འགྲོར་བཅུག་ནས་རྗེས་ལ་བལྟས་པ་མ་རེད་དེ། འཇིག་རྟེན་གྲོང་བ་
ཚང་རེད། ཞེ་སྡང་གི་སེམས་མགོ་མ་ནོན་པས་ཁག་ཅི་ཡོད་བསམ་པ་རེད། དེའི་སྟབས་དེ་
རིང་ང་ཚེགས་དཀའ་ལས་ལ་མ་འཛེམས་པར་ཡོང་བ་ཡིན། གཅིག་ན་སངས་རྒྱས་ཀྱི་བསྟན་
323



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
60
to
དོན། བོད་ཁ་བ་ཅན་གྱི་བདེ་སྐྱིད་ལ་འདང་བརྒྱབ་ན་འཐབ་འཁྲུག་བུད་ན་མི་བཟང་།
གཉིས་ན། ཁྱེད་ཚོ་བ་བརྒྱད་ལ་མཚོན་ན་མི་མ་ཤི་བ་ཞིག་མ་རེད། ན་ནིང་གཞེས་གནངས་
འེད་ཚོའི་མགོར་ཅི་བྱུང་། སྐབས་དེར་རྒན་རྒོན་བརྒྱ་བོ་བུ་མེད་པ། དཱ་ལི་དྭ་མོ་ཕ་མེད་པ་ཞིག་
ཏུ་བསྒྱུར་སོང་། དེ་ལ་འདང་ཞིག་བརྒྱབ་ན་དེ་རིང་འདིར་གསར་བུ་ཡར་སྐྱེ་མང་བོ་མིག་
གིས་མཐོང་ན་ཡིད་དགའ་བ་ཞིག་རེད། གཡུག་རེས་འཐབ་རེས་བྱེད་ས་ནས་མི་མ་ཤི་རྟ་མ་
འགྱེལ་བ་ཞིག་ཡོང་རྒྱུ་དཀའ་མོ་རེད། ཁྱེད་ཚོའི་ཚེ་དང་སྲོག་ལ་འདང་བརྒྱབ་ན་ཡང་ང་
རང་དགར་འདུག་ཚུལ་ཡོད་པ་མ་རེད། གཡང་སྡེ་བོ། དེ་རིང་ངའི་ཁ་ཞིག་ལོངས། ཚིག་
ཅིག་བརྩིས། མགོན་ཤུལ་སྡེ་བ་ཡིན་རུང་ཚང་མས་ཁྱེད་ཨ་མཆོག་ཚོ་བ་བརྒྱད་ལ་དགྲ་བྱེད་
འདོད་པ་མ་རེད། དེའི་ནང་གི་མི་གཅིག་གཉིས་ཞིག་གིས་འགྲོ་ཉེས་འདུག་ཉེས་ཀྱི་བྱ་བ་
བྱས་པ་རེད། འེད་ཚོ་བོད་སུམ་བོད་ཀྱི་ནང་དུ་མི་ངན་པ་གཅིག་གཉིས་ཞིག་གི་གྲིབ་མ་ནག་
ནས། རུ་ཆེན་གྱི་ཐོད་པ་གཏུག ཆུ་ཆེན་གྱི་གཉེར་མ་ག ཏུག་དགོས་པའི་རྒྱུ་མཚན་མེད།
མཚོ་སྔོན་ཕྱོགས་ནས་ཅི་བྱེད་གང་བྱེད་ལ་བལྟ། ཐ་མ་ཁོང་ཚོས་ངེས་ངེས་འདང་རྒྱག་མ་
ཤེས་ན། དེ་དུས་གྱོད་ཁ་མཆུ་བྱས་ན་ཡང་ཁོམ་པོ་ཡོད། ཁྱེད་ཚོས་མི་ ཤ་རྩོད་ན་རྩོད་ཁོམ་
ཡོད། དེ་རིང་ང་འདིར་ཡོང་ན་ཁྱེད་ཚོས་ངའི་ཁ་ཞིག་ལོངས། ཚིག་ཅིག་བརྩིས། དེ་རིང་
འདིར་བཞུགས་པའི་ཨ་ལགས། སྡེ་བ་ཚང་། མཁན་པོ་ཚང་། སེ་ར་ཚང་། སྒང་ཁ་ཚང་། རྡོ་
ང ཀར་འཚམས་པ་ཚང་བཅས་ཨ་ལགས་དྲུག་བདུན་ཞིག་བཞུགས་འདུག ངེད་ཚོའི་ཁ་ངོ་
ཐོད་པར་བལྟོས། ད་ཐེངས་ཁྱེད་ཚོས་དམག་འཚོགས་ནས་གྱོད་ཁ་མཆུ་མ་བྱེད། སངས་
རྒྱས་ཀྱི་བསྟན་པར་འདང་ཞིག་རྒྱོབས། སེམས་ཅན་གྱི་བདེ་སྐྱིད་ལ་ཡང་འདང་ཞིག་རྒྱོབས།
སྟོད་ན་རྒྱལ་བ་པཎ་ཆེན་རྣམ་གཉིས་བཞུགས་པའི་ཐུགས་དགོངས་རེད། སྨད་ན་ཀུན་
མཁྱེན་འཇམ་དབྱངས་བཞད་པ། ཨ་ཕ་ཨ་བློ་ཚང་ཐམས་ཅད་ཀྱི་རེ་བ་རེད། གྱོད་ཁ་མཆུ་
མ་འཕུད། ཁྱེད་ཚོ་ཐམས་ཅད་ཀྱིས་ངེད་ཚོ་ཧ་ནི་བོ་ལ་འདང་ཞིག་རྒྱོབས་ལ་དེ་རིང་དམག་
འཐོར། ངེས་ངེས་ཕར་ཕྱོགས་ནས་འདང་རྒྱག་མ་ཤེས་པར། གྱོད་འདི་ཁ་འཕྲོ་ཡག་པ་ཞིག་
]
321



བཀའ་སློབ་ཟིན་བྲིས་ཕྱོགས་བསྒྲིགས།
ཏུ་མ་སོང་ན་དེ་དུས་གནས་ཚུལ་ལ་བལྟ་དང་ཆོག དེ་རིང་ང་འདིར་ཡོང་བའི་རྩ་བ་ཅི་ཡིན་
ཟེར་ན། ཅི་མ་བདེ་ན་སེམས་མ་བདེ་ནས་ཡོང་བ་ཡིན། ཁྱེད་ཚོ་བ་བརྒྱད་ཀྱི་ཕ་ཆོས། བོད་
ཁ་ཅན་གྱི་སྤྱི་དོན་ལ་འདང་བརྒྱབ་ནས་ང་ཡོང་བ་ཡིན་མ་གཏོགས། ང་རང་ཉིད་ལ་རང་
དོན་སྤུ་རྩེ་ཙམ་ཡང་མེད། ང་རང་ལ་ཡང་ཁྱེད་ཚོས་ངའི་ཁ་ལེན་རྒྱུ་རེད་ཚིག་བརྩི་རྒྱུ་རེད་
བསམ་པའི་ཡིད་ཆེས་ཡོད། ན་ནིང་ངས་ཁྱེད་ཚོ་ལ་རྐུ་ཇག་ཁྲམ་གསུམ་མ་བྱེད། འཐབ་
རྩོད་འཁྲུག་ལོང་མ་བྱེད་ཅེས་བཤད་པ་ན། ངོ་མ་ཁྱེད་ཚོས་ངའི་ཁ་བླངས་ཚིག་བརྩིས་སོང་།
དེས་ན་འདི་ཚོ་བ་བརྒྱད་ཀྱི་དོན་གཅིག་པུ་མ་རེད། གལ་བོ་ཆེ་ལ་ནན་ཏན། དམ་པའི་ཆོས་
ལ་བརྒྱ་ཚར་གྱི་དཔེ་བཞིན་བོད་ཁ་ཅན་གྱི་སྤྱི་དོན། སངས་རྒྱས་ཀྱི་བསྟན་དོན། རྒྱལ་ཁབ་
ཁྲིམས་དོན་རེད། དེའི་སྟབས་ངས་ཡང་ཡང་བ ཤད་པ་ཡིན། གཡང་སྡེ་བོ་ངའི་ཁ་ཞིག་
ལོངས། ཚིག་ཅིག་རྩིས། །
ཤི་བོ་ཚོ་ཡིན་ན་ཡང་ཁས་ཉིན་མི་རྩ་ངའི་སར་ཐོན་ཡོད། ངས་ཁོང་ཚོ་ལ་ཕྱི་མ་ན་ངན་
སོང་མེད། བར་དོ་ན་འཇིགས་སྐྲག་མེད་པའི་སྐྱབས་འཇུག་དང་སྨོན་ལམ་བྱས་ཡོད། ད་དུང་
ཡང་དེ་དང་མཚུངས་པ་ཡིན། ངས་ཁས་ཉིན་ཁྱེད་ཚོ་ལ་བཤད་པ་ལྟར། འེད་ཚོ་མི་ལོ་ཉི་ཤུ་
ལྷག་གི་རིང་དུ་ཁ་ངོ་མ་ཐུག་ལ། དེའི་རིང་ཤི་བོ་ཤི་མོ་གྲངས་མེད་པ་ཞིག་ཡོད། དེ་ཐམས་
ཅད་ལ་ང་རང་གིས་མཆོད་མེ་སྐོང་བུ་གང་། མ་ཎི་ཕྲེང་རྡོག་གཅིག་བཏོན་ན་ཡང་ཁྱེད་ཚོའི་
ཤི་བོ་ཤི་མོ་ཐམས་ཅད་ཀྱི་དགེ་རྩར་བསྔོས་པ་ཡིན་ལ། ད་དུང་ཡང་དེ་དང་མཚུངས་པ་ཡིན།
ཤི་བོའི་ར་མདའ་ཆོས་རེད། ཤི་བོའི་རྣམ་ཤེས་སྟེང་དུ་ས་འདེད་མི་ཉན། མི་ཤ་རྩོད་རྒྱུ་ཞེས་
རོ་ཐོག་རོ་བཞག་བྱས་ན་ཤི་བོ་ཡིན་ཡང་ཕྱི་མ་ཕན་ཆད་དུ་ལམ་མེད་པས། ཤི་བོ་ལ་ཡང་
འདང་ཞིག་རྒྱོབས་ལ། དེ་རིང་ངའི་ཁ་ཞིག་ལེན་རྒྱུ་ཧ་ནི་བོའི་སེམས་ལ་ཟུངས། ཁྱེད་ཚོས་
ངའི་ཁ་ལེན་ཚིག་བརྩི་རྒྱུ་རེད་བསམ་ནས་དེ་རིང་ང་འདིར་ཡོང་ནས་བཤད་པ་ཡིན། མང་
བོ་བཤད་ནས་དགོས་པ་མེད། ཅེས་གསུངས་སོ། །
325



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
༄༅། །ཁྱུང་མཆུ་རྫོང་བོད་ཡིག་སློབ་འབྲིང་ལ་གནང་བའི་
བཀའ་སློབ་བཞུགས་སོ། །
འགོ་འདྲེན་རྣམ་པ། སློབ་མ་རྣམ་པ། ང་དེ་རིང་སློབ་གྲྭའི་ནང་དུ་ཡོང་བའི་ཁོམ་པོ་
ཆེན་པོ་མེད་ཀྱང་། ཁྱེད་དགེ་སློབ་ཐམས་ཅད་དང་ཁ་ངོ་ཞིག་ཐུག་ནས། ཁ་བརྡ་ཞིག་
བྱེད་རྒྱུའི་རེ་བ་ཡོད། དེའི་སྟབས་སློབ་གྲྭའི་ཁ་འཕྲོ་བ་ཚོས་རེ་འདོད་བཤད་ན་ངས་ཀྱང་
ཡཱ་ཞེས་དེ་རིང་ཡོང་བ་ཡིན། ཁ་བརྡ་མང་བོ་ཞིག་བྱེད་ཁོམ་ཡང་མེད་ལ། སྤྱིར་ན་བཤད་
རྒྱུའི་གྲ་སྒྲིག་ཀྱང་བྱས་མེད། དེ་རིང་འདིར་ཡོང་ན་སློབ་མ་མང་བོ་འདུག ང་འདིར་ཡོང་
བ་ད་ཐེངས་དང་ཐེངས་གསུམ་ཡིན། ང་ཐོག་མར་ཡོང་དུས་སློབ་ཁང་འདིའི་ནང་དུ་
སྡུན་ན་སློབ་མ་ཉུང་ཙམ་ལས་མེད། དེའི་རྗེས་སུ་ཡོང་དུས་སློབ་ཁང་འདིའི་ཕྱེད་ཙམ་
ལས་མེད། ད་ཐེངས་སློབ་ཁང་འདིའི་ནང་གང་འདུག དེས་ན་སློབ་གྲྭ་ཡར་རྒྱས་སུ་འགྲོ་
བཞིན་པ་མངོན་སུམ་དུ་གྲུབ་འདུག དེ་ནི་སེམས་དགའ་འོས་པའི་ཡུལ་རེད། སྤྱིར་སློབ་
གྲྭ་གང་ལ་ཞུགས་མི་ཡོད་མེད་དགེ་རྒན་རྣམས་ཀྱིས་སློབ་ཁྲིད་བྱས་པ་བཟང་ངན་ལ་རག་
ལས་འདུག དགེ་རྒན་ཚོས་སློབ་ཁྲིད་བྱས་པ་བཟང་། སློབ་མ་ལ་ཡོན་ཏན་འབྱོར་ན།
ཁྱིམ་མི་ཚོ་ཡིན་ན་ཡང་བྱིས་པ་སློབ་གྲྭའི་ནང་དུ་འཇོག་འདོད་ཡོད། སློབ་གྲྭའི་ནང་དུ་
ཡོང་ནས་བྱིས་པ་ཚོས་ཉི་མ་དུས་ཚོད་ཆུད་ཟོས་སུ་བཏང་། དགེ་རྒན་ཚོས་ཟླ་ཕོགས་ལེན་
ཐབས་ལས་ཤ་ཚ་བོའི་སྒོ་ནས་སློབ་ཁྲིད་མ་བྱས་པར་ཉི་མ་འགྲོ་ཐབས་ཙམ་བྱས་ན། རྗེས་
སུ་བྱིས་པ་ཚོ་ཕྱིར་སོང་དུས་གོ་ཅི་ཡང་མི་ཆོད་པ་ཞིག་ཏུ་འགྱུར་བས་ཁྱིམ་བདག་ཡིན་
རུང་ཁོ་ཆད་རྒྱུ་རེད། ཐ་ན་དུས་ཡུན་རིང་བོ་འགོར་ན་རང་གི་འབྲོག་ལས་ཞིང་ལས་ཀྱི་བྱ་
326



བཀའ་སློབ་ཟིན་བྲིས་ཕྱོགས་བསྒྲིགས།
བ་ཡང་བྱེད་མི་ཤེས་པར་འགྱུར་བས། ཁྱིམ་བདག་ཚང་མ་ཡང་ཁོ་ཆད་ནས་རྗེས་སུ་བུ་
ཕྲུག་ཚོ་སློབ་གྲྭ་འདིའི་ནང་དུ་མི་འཇོག དེའི་སྟབས་སློབ་གྲྭ་འདིར་སློབ་མ་འཇོག་མི་
མང་བ་དགེ་རྒན་ཚོའི་བཀའ་དྲིན་རེད། དེས་ན་དགེ་རྒན་རྣམ་པ་ཚོ་ལ་བཀའ་དྲིན་ཆེ་ཞུ་
བ་ཡིན།
ཆོས་ལུགས་ཀྱི་སྟེང་ནས་བཤད་ན་ལམ་གྱི་རྩ་བ་བཤེས་གཉེན་བསྟེན་ཚུལ་ཟེར་བས།
བ ཤེས་གཉེན་བསྟེན་ཚུལ་ལམ་ཡོངས་རྫོགས་ཀྱི་རྩ་བ་རེད། སློབ་མ་ལ་མཚོན་ན་དགེ་
རྒན་རང་གི་ཕ་མ་ལྟ་བུ་ཡོན་ཏན་འོ་མ་ལྟུད་པའི་མ་མ་རེད། དེས་ན་དགེ་རྒན་ཚོའི་ཁ་
ལེན་རྒྱུ། ཚིག་བརྩི་རྒྱུ་གལ་ཆེ། དགེ་རྒན་གྱིས་གང་བཤད་ལ་མ་ཉན་ན་རང་རྒྱུད་ལ་ཕན་
ཐོགས་ཅི་ཡང་མི་འབྱུང་ཞིང་། རྗེས་སུ་གནོད་པ་སུ་ལ་འབྱུང་ཟེར་ན་དགེ་རྒན་གྱི་གསུང་
ལ་མི་ཉན་པའི་སློབ་མ་ཁོ་རང་ལ་འབྱུང་བ་རེད། རང་ར ང་འདིར་ཡོང་ནས་ཡོན་ཏན་མ་
ལོན་པར་དཀའ་ལས་བྱས་ནས་དགོས་པ་ཅི་ཞིག་ཡོད། དེའི་སྟབས་དགེ་རྒན་གྱིས་ཅི་
བཤད་ལ་ཁ་ལེན་རྒྱུ། དགེ་རྒན་ལ་བརྩི་བཀུར་བྱེད་རྒྱུ། དགེ་རྒན་གྱིས་ཅི་གསུང་སེམས་ལ་
བཟུང་ན། རང་ཚོ་ལ་ཡོན་ཏན་འབྱོར་ཞིང་བྱ་བ་ལམ་འགྲོ་ཡོང་། དེས་ན་དགེ་རྒན་ནི་
རང་གི་ལེགས་ཚོགས་ཐམས་ཅད་ཀྱི་རྩ་བ་རེད། དོན་ཚན་དང་པོ་ཁྱེད་ཚོ་ཐམས་ཅད་
ཀྱིས་བརྩི་བཀུར་དང་དགེ་རྒན་གྱིས་གང་གསུང་དང་དུ་བླངས། དགེ་རྒན་གྱིས་གསུང་བ་
ལྟར་དུ་རང་གི་སེམས་ལ་བཟུང་ནས་རང་རང་གི་རིག་གནས་ཆུ་ཚད་ཇེ་མཐོར་གཏོང་བ་
དེ་ང་རང་གི་རེ་བ་དང་བོ་ཡིན། །
རེ་བ་གཉིས་པ་ནི། ང་ཚོ་འདུག་སའི་ས་ཆ་གང་ཡིན་ན་རྒྱལ་ཁབ་གཅིག་གི་མངའ་
འོག་རེད། དེས་ན་དགེ་སློབ་ལས་བྱེད་ཐམས་ཅད་ཀྱིས་རྒྱལ་ཁབ་ཀྱི་ཁྲིམས་བསྲུང་དགོས།
འདིར་མི་འདྲ་མིན་སྣ་ཚོགས་ཡོད་པས་རྒྱལ་ཁབ་ཀྱི་འགྲིག་ཁྲིམས་དང་མི་མཐུན་པ་རྒྱལ་
ཁབ་ལ་ངོ་ལོག་བྱེད་པ་བྱུང་ན། རང་རང་གི་བྱ་བ་མི་འགྲུབ་པར་མ་ཟད། སློབ་གྲྭ་ལ་ཡང་
གནོད་པ་ཡོད་རྒྱུ་རེད། དེ་ཁྱེད་དགེ་སློབ་སུ་ཡིན་ན་སེམས་ལ་བཟུང་ནས་རྒྱལ་ཁབ་ཀྱི་
327



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྲིམས་དང་མ་འགལ་བ་ཞིག་བྱེད་རྒྱུ་གལ་ཆེའོ། །དེང་སང་རང་ཅག་བོད་མི་རིགས་འདི་
སྔོན་ཆད་ལྟ་བུ་མ་རེད། རང་མི་རིགས་ཀྱི་དོན་དུ་ཤ་ཚ་གྲོས་འདེབས་དང་འབད་འབུངས་
བྱེད་ཀྱི་ཡོད་པ་འདི་ཧ་ཅང་བཟང་། སྔོན་ཆད་འབྲོག་ཕྱོགས་སོགས་སུ་རང་གི་མི་རིགས་
ཟེར་བ་ཅི་ཡིན་དེ་ལ་མཉམ་པར་མི་འཇོག དཔེར་ན། སྤྱི་ལོ་གཅིག་དགུ་ང་གཉིས་ལོར་རྔ་
བ་བཅིང་གྲོལ་བྱེད་སྐབས་ང་རྔ་བར་སོང་བ་ཡིན། སྐབས་དེར་གོང་རིམ་ནས་རྒྱ་མི་ལས་
བྱེད་པ་འགའ་ཡོང་ནས་རྒྱལ་ཁབ་ཀྱི་གནས་ཚུལ་སོགས་རྒྱུ་མཚན་ཐམས་ཅད་བཤད་
ནས་ས་གནས་ཀྱི་མི་དྲག་སྡེ་དཔོན་ཚོ་ལ་གན ས་ཚུལ་དང་བསམ་ཚུལ་་དྲི་བ་དྲིས་ལན་
བྱས་པ་རེད། དེར་རྨེའུ་ཚང་གི་དབོན་པོ་མིང་གྲགས་ཅན་ཞིག་གིས་གཏམ་བཤད་བྱས་
སོང་། ཁོས་བཤད་པར། གནའ་དུས་ཁོང་ཚོ་རྒྱ་ནག་གོང་མ་རྒྱལ་པོའི་རུ་ལྷ་སྡེ་དང་དམངས་
ཚོགས་རེད། དེ་རྗེས་གོང་མ་རྒྱལ་པོ་ཅང་ཅེའུ་ཧྲིའུ་ཡིས་རྫོགས་སོང་། ཅང་ཅེའུ་ཧྲི་ཁོ་
རང་གོང་མ་རྒྱལ་པོ་ལ་བསྡད་པ་ནས་བཟུང་ཁོང་ཚོ་གོང་མ་ཅང་ཅེའུ་ཧྲིའི་འབངས་མི་
དམངས་ཚོགས་རེད། དེའི་འཕྲོ་ནས་མའོ་ཀྲུའུ་ཞི་ཡོང་ནས་ཅང་ཅེའུ་ཧྲི་རྒྱ་མཚོའི་ནང་
དུ་དེད་དེ་མའོ་ཀྲུའུ་ཞི་ཁོ་ཉིད་གོང་མ་རྒྱལ་པོ་ལ་བསྡད་པ་རེད། དེ་ནས་བཟུང་ཡང་
ངེད་ཚོ་གོང་མ་རྒྱལ་པོ་མའོ་ཀྲུའུ་ཞི་ཡི་རུ་ལྷ་སྡེ་འབངས་མི་སེར་དུ་གྱུར་བ་རེད། གལ་
སྲིད་རྗེས་སུ་གོང་མ་ཅང་ཅེའུ་ཧྲི་ཕྱིར་ཡོང་ནས་གོང་མ་མའོ་ཀྲུའུ་ཞི་བདའ་སོང་ན། ང་ཚོ་
སླར་ཡང་གོང་མ་ཅང་ཅེ་ཧྲིའི་རུ་ལྷ་སྡེ་འབངས་མི་སེར་དུ་འགྱུར་རྒྱུ་རེད་ཅེས་བཤད་སོང་།
གོང་རིམ་ནས་ཡོང་བའི་འགོ་བ་རྒྱ་མི་ཚོ་ལ་ལ་ཁོང་ཁྲོ་ལང་གི་འདུག ལ་ལ་རྒོད་ཤོར་གྱིན་
འདུག ངས་གོང་རིམ་ནས་ཡོང་བའི་འགོ་བ་རྒྱ་མི་ཚོ་ལ་ཁྱེད་ཚོ་རྒོད་རྒྱུ་དང་ཁོང་ཁྲོ་རྒྱུ་མི་
འདུག དེ་ནི་ཁོང་ཚོའི་སེམས་ལ་ཤར་བ་ཡང་དག་པ་དངོས་དྲང་མོ་དྲང་གཏམ་བྱས་པ་
རེད་ཅེས་བཤད་པ་ཡིན། སྐབས་དེར་སྐུ་དྲག་མི་དྲག་མཁས་པ་ཡིན་ཟེར་མི་སུ་ཡིན་ན་
ཁོང་ཚོའི་སེམས་པ་ཞིག་ལ། ཁོང་ཚོ་མི་སེར་རེད། སུ་གོང་མ་ལ་བསྡད་ན་ཁོང་ཚོ་དེའི་
འབངས་མི་དམངས་ཚོགས་རེད་སེམས་པ་ལས། གོང་མ་ལ་སུ་བསྡད་ན་དེའི་བཟང་ངན་
328



བཀའ་སློབ་ཟིན་བྲིས་ཕྱོགས་བསྒྲིགས།
ལ་ད བྱེ་རྟོགས་བྱས་ནས། མི་ངན་པ་ལ་ངོ་རྒོལ་དང་བཟང་བ་ལ་བརྩི་བཀུར་རྒྱབ་སྐྱོར་
བྱེད་དགོས་བསམ་པ་གཏན་ནས་མི་འདུག སྐབས་དེར་མི་རིགས་ཟེར་བ་ཅི་ཞིག་ཡིན།
དེའི་ངོ་བོ་དང་དབྱེ་བ་ཙམ་ཞིག་ཀྱང་སེམས་ལ་ཤར་གྱི་མི་འདུག རང་གི་ས་ཆ་དང་རང་
གི་ས་ཆའི་དཔོན་པོ་གཅིག་པུ་ཙམ་ལ་འདང་བརྒྱག་མི་རེ་ཡོད་པ་མ་ག ཏོགས། མི་རིགས་
ཀྱི་དོན་ལ་འདང་བརྒྱག་མི་དང་རིགས་ཀྱི་ཁ་དབང་ལ་རྒྱ་ཟེར་བ་སོགས་ཅི་ཡང་ཤེས་ཀྱི་
མི་འདུག དེང་སང་བོད་མི་ཚང་མས་བོང་ཁ་བ་ཅན་གྱི་སྤྱི་དོན་ལ་བསམ་བློ་ཞིག་འཁོར་
བཞིན་ཡོད་པ་འདི་བསམ་པའི་གོ་རྟོགས་ཇེ་མཐོར་སོང་བའི་རྟགས་རེད།
གཉིས་ན་མི་རིགས་གཅིག་ཁོ་ན་མ་རེད། ཆང བོད་ཕྱི་རབས་པ་ཚོ་རིག་གནས་
དང་དཔལ་འབྱོར་གང་ཐད་ནས་ཡར་རྒྱས་གོང་འཕེལ་དུ་སོང་ན། རྒྱལ་ཁབ་ཀྱི་བྱ་བ་
ཟེར་བ་འདི་ཅི་ཞིག་ཏུ་འགྱུར་འགྲོ་སུས་ཀྱང་མི་ཤེས། དེ་མི་རབས་རྗེས་མ་ཁོང་ཚོའི་བྱ་བ་
ཞིག་རེད། གནས་སྐབས་སུ་རང་ཅག་ལ་ཆེས་མཁོ་གལ་ཆེ་བ་ནི་རིག་གནས་དང་དཔལ་
འབྱོར་ཡར་རྒྱས་སུ་འགྲོ་དགོས་པ་རེད་ཅེས་བཤད་པ་ཡིན། ཆད བོད་ལ་ཤ་མ་ཚ་བ་
དང་རྒྱ་ལ་ཁ་འཁོར་ནས་སྐད་ཆ་བཤད་པ་མིན། རྒྱ་ཡིན་ན་བོད་ཡིན་ན། ད་ལྟ་ཚང་མ་
རྒྱལ་ཁབ་གཅིག་གི་ནང་དུ་གནས་པའི་མི་རི ག ས་སྤུན་ཟླ་རེད། གནས་ཚུལ་གང་ལ་
བསམ་བློ་དང་འདང་ཡག་པོ་ཐོངས། ཐབས་མེད་ཀྱི་བྱ་བ་ལས་ན་རང་མགོ་རང་གིས་
གཅོག་པ་ལས་གཞན་པ་མེད། དེས་ན་ཁྱེད་དགེ་རྒན་ཚོ་ཡིན་ན་སློབ་གསོ་ཐོངས། སློབ་མ་
ཚོ་ཡིན་ན་རང་གི་སྐད་ཆ་ལ་རང་གིས་དཔྱད་པ་ཐོངས། བོད་མི་རིགས་ལ་འགན་འཁུར་
དགོས་ན་སློབ་གསོ་ཡག་པོ་འབྱོར་དུ་ཆུགས། ཆུང་ཆུང་ཚོ་བོད་ཕྱི་རབས་ཀྱི་བལྟ་ས་རེད།
དེས་ན་ཐམས་ཅད་ལ་ཡོན་ཏན་ལེགས་པོ་དང་སྤྱོད་པ་ལེགས་པོ་ཞིག་འབྱོར་ནས་རང་
རང་ཚོའི་མི་རིགས་དང་རྒྱལ་ཁབ་ལ་ཤ་ཚ་བ། རང་རང་གི་བསམ་པའི་གོ་རྟོགས་དང་
ཡོན་ཏན་གྱི་ཆུ་ཚད་ཇེ་མཐོར་གཏོང་བ་གནས་སྐབས་སུ་ཕྲག་ཏུ་བབས་པའི་འགན་ཁུར་
རེད། འགན་ཁུར་དེ་འགྲུབ་སོང་ན་རྗེས་སུ་ཁྱེད་སློབ་མ་རྣམས་ནས་རྒྱལ་ཁབ་དང་མི་
329



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རིགས་ལ་ཕན་འདོགས་དགོས། འདིའི་ཕྱོགས་སུ་ངས་དེ་རིང་མང་བོ་ཞིག་བཤད་དོན་ནི།
དེང་སང་ཕྱོགས་སོ་སོ་ན་བྱ་བ་སྣ་ཚོགས་ཚོགས་ཤིག་འ བྱུང་གི་ཡོད་པས། དེ་ལ་འདང
བརྒྱ བ་དཔྱད་པ་མ་བ ཏ ང་བར། གཅིག་གིས་གཅིག་ལ་འུར་བསླངས་ནས་འད ང་མ་
བརྒྱབ་པའི་བྱ་བ་བྱས་ན་ཁྱེད་ཚོ་ལ་བྱ་བའི་སྟེང་དུ་ཕན་པ་ལས་གནོད་ཉེན་ཡོད་པས།
རྒྱལ་ཁབ་ཀྱི་ཁྲིམས་བསྲུང་བ་དང་རང་གི་མི་རིགས་ལ་གཅེས་པའི་བྱ་བ་བྱེད་རྒྱུ་ནི་ངའི་
རེ་བ་དོན་ཚན་གཉིས་པ་ཡིན་ནོ། །
དོན་ཚན་གསུམ་པ་བོད་ཁ་བ་ཅན་ཟེར་ན་ཀྲུང་གོ་མི་རིགས་ང་དྲུག་ཁྲོད་ཀྱི་མི་རིགས་
གཅིག་དང་། འཛམ་གླིང་ལ་མི་རིགས་ཤིན་ཏུ་མང་བོ་ཡོད་པའི་གྲལ་གྱི་གཅིག་རེད། ཡིན་
ན་ཡང་ང་ཚོའི་མི་རིགས་འདི་ཆོས་རྒྱལ་སྲོང་བཙན་སྒམ་པོ་ནས་བཟུང་ཧ་ཅང་མིང་
གྲགས་ཅན་དང་བོད་ཀྱི་རིག་གནས་འདི་ཧ་ཅང་ག ཟི་འོད་ལྡན་པ་ཞིག་ཡིན། བོད་ཀྱི་
སྔོན་བྱོན་མཁས་གྲུབ་རྣམས་ཀྱིས་དེང་སང་འཛམ་གླིང་ན་ཚད་མར་འཛིན་པའི་གསུང་
རྩོམ་མང་བོ་མཛད་ཡོད། དེའི་སྟབས་བོད་ཟེར་ན་འཛམ་གླིང་ན་མི་ཤེས་མཁན་མེད།
འཛམ་གླིང་གི་རྒྱལ་ཁབ་བཞི་བཅུ་ལྷག་ན་བོད་ཀྱི་ཆོས་སྲིད་རིག་གནས་ཞིབ་འཇུག་བྱེད་
པའི་ཞིབ་འཇུག་ཁང་བཙུགས་ཤིང་བོད་ཀྱི་སྲིད་འབྱོར་རིག་གསུམ་ལོ་རྒྱུས་དང་བཅས་
ལ་བརྟག་དཔྱོད་ཞིབ་འཇུག་བྱེད་བཞིན་ཡོད། དེས་ན་བོད་འདི་ཆོས་རྒྱལ་སྲོང་བཙན་
སྒམ་པོའི་གདུང་རྒྱུད། འཛམ་གླིང་ན་མིང་གྲགས་དང་ལྡན་པ་ཞིག་རེད།
ཉེ་སྔོན་འཛམ་གླིང་དུ་ཡི་གེ་དང་རིག་གནས་འགྲན་བསྡུར་བྱེད་སྐབས་བོད་ཡིག་
ཨང་བདུན་པར་བཞག་ཡོད། རྒྱ་ཡིག་ལས་ཀྱང་གོ་ས་ཆེས་མཐོན་པོར་སླེབས་ཡོད། དེའི་
རྒྱུ་མཚན་ནི་བོད་ཡིག་འདི་བྱུང་བའི་ལོ་རྒྱུས་ཅུང་ཙམ་གཞན་པའི་ཡིག་རིགས་ལས་འཕྱི་
བས། རྒྱ་གར་གྱི་ཡི་གེ་དང་དབྱིན་ཡིག་སོགས་ཀྱི་ལེགས་པའི་ཆ་མང་བོ་ཞིག་བོད་ཡིག་གི་
ནང་དུ་བླངས་ནས་ཁ་གསབ་བྱས་ཡོད། དབྱིན་ཡིག་དང་ཨུ་རུ་སུའི་ཡི་གེ ཞིའུ་པཎ་གྱི་ཡི་
གེ་སོགས་སུ་སྒྲ་གཅིག་ལ་དོན་མང་བ་ཤིན་ཏུ་མང་བོ་རེད། ཡི་གེ་མང་བོ་མཉམ་དུ་སྦྱོར་
330



བཀའ་སློབ་ཟིན་བྲིས་ཕྱོགས་བསྒྲིགས།
ཀློག་བྱེད་ཚེ་སྒྲ་དང་དོན་མི་འགྲིག་ས་ཡང་མང་བོ་ཡོད། དབྱིན་ཡིག་ལྟ་བུ་ལ་མཚོན་ན་
ཚིག་སྦྱོར་སྡེབ་ནས་སོང་ན་སྒྲ་ཡང་མི་འདྲ་བར་འགྱུར་འགྲོ་བ་ཡོད་ལ། རྨང་གཞི་ཡི་གེ་
ཡང་མང་བོ་སྦྱོར་དགོས་པ་ཡོད། བོད་ཡིག་དེ་དང་མི་འདྲ་བར་མངོན་རྗེས་རྨང་གཞི་
ཡང་འཇུག་ལས་མེད་པས་སྟབས་བདེ་བོ་དང་སྦྱོར་ཀློག་སླ་བ་མ་ཟད་བསླབ་ན་སློབ་སླ།
གཉིས་སུ་བོད་ཡིག་ལ་དབྱངས་བཞི་སྟེང་ཞབས་སུ་བཞག་པས་ཚེགས་བར་ཐུང་། དབྱིན་
ཡིག་ལ་དབྱངས་སོགས་བསྐུམ་ཚུལ་མེད་པས་ཚེགས་བར་རིང་བོ་དགོས། གསུམ་ན་བོད་
ཡིག་འདི་སྒྲ་ཀློག་བདེ་བ་དང་དོན་གོ་སླ་བས། བོད་ཡིག་འདི་ཡིག་རིགས་གཞན་དང་མི་
འདྲ་བའི་ཡི་གེ་ཕུན་སུམ་ཚོགས་པ་ཞིག་རེད། དེས་ན་ཁྱེད་ཚོ་སུ་ཡིན་ན་སློབ་སྦྱོང་ཡག་པོ་
གྱིས། ཁྱེད་ཚོས་རང་གི་མི་རིགས་ཀྱི་ཡི་གེ་སློབ་སྦྱོང་བྱས་པ་ཤིན་ཏུ་བཟང༌། ཁྱེད་ཚོ་ལ་
མདུན་ལམ་ཕུན་སུམ་ཚོགས་པ་ཡོད།
གཞན་གོང་དུ་ཨ་ལགས་ཀླུ་སྒྲུབ་ཚང་གིས་ཀྱང་བཤད་པ་ལྟར་དགེ་རྒན་ཡིན་ན་ཡང་
སྤྱོད་པ་དང་ཡོན་ཏན་གཉིས་ཀ་ལྡན་པ་ཞིག་འབྱུང་རྒྱུ་དཀའ་སེ་བ་ཞིག་རེད། དེ་ཡིན་
པའི་རྩ་བ་དགེ་རྒན་ཚོ་སློབ་གྲྭ་ཆེན་མོ་ནས་ཐོན་པ་ཡིན་པས། ས་ཆ་ཆེན་པོ་དང་མི་
རིགས་བཟང་ངན་སྣ་ཚོགས་ཚོགས་ཡོད་ས་ནས་ཐོན་པ་ཡིན་པས། དཔེར་ན། དེང་སང་
གློག་བརྙན་སོགས་རྐུ་འཕྲོག་བྱེད་པ། བརྡུང་རེས་རྒྱག་པ་སོགས་ཡོད་པས། ཆུང་ཆུང་ཚོས་
དེའི་ལད་མོ་བྱས་ན་སྤྱོད་པ་ངན་པ་རུ་འགྱུར་རྒྱུ་རེད། ང་ད་ཐེངས་ཡར་ཡོང་དུས་ཨ་མཆོག་
ཡ་རུ་བརྒྱུད་དང་ཨ་མཆོག་ཉི་མ་ལུང་གི་གསར་བུ་འགའ་རླངས་འཁོར་གྱི་སྟེང་དུ་
བརྒྱུགས་ནས་རླངས་འཁོར་ཁ་ཤས་འཕྲོག་སོང་། འཕྲོག་དུས་འཕྲོག་མཁན་འབྲོག་པ་དེ་
ཚོས་ཁུག་མ་ནག་པོ་བཟོས་ནས། དེ་ལ་མིག་ཁུང་ཕུག་སྟེ་ཁུག་མ་མ གོར་གོན་ནས་
འཕྲོག་པ་རེད། ཁྱེད་ཚོས་དེ་ལྟར་མགོར་ཁུག་མ་གོན་རྒྱུ་ཇི་ལྟར་དྲན་པ་ཡིན་ཟེར་བ་ན།
ཁོང་ཚོས་གློག་བརྙན་ལ་བལྟས་ནས་ཤེས་པ་ཡིན་ཟེར། དཔེ་དེ་དང་མཚུངས་པར། ས་ཆ་
ཚེ་སར་སོང་ན་མི་ངན་པ་སྣ་ཚོགས་ཚོགས་ཡོད། དེས་ན་ཡོན་ཏན་དང་དགེ་བའི་ཆ་སློབ་
331



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒྱུ་བཞག་ནས། ངན་པའི་ཆ་རང་ཤུགས་ཀྱིས་མ་བསླབ་རུང་འབྱར་ཡོང་རྒྱུ་མང་བ་རེད།
དཔེར་ན། རི་མཐོན་པོ་ཞིག་གི་ངོར་ཡར་འཛེགས་ད གོས་ན་ཡར་འགྲོ་རྒྱུ་ཧ་ཅང་དཀའ་
མོ་ཡིན། མར་འབབ་རྒྱུ་རྦབ་ཏུ་འདྲིལ་ན་མྱུར་དུ་ཐོན་པ་རེད། དེ་དང་མཚུངས་པར་
བཟང་སློབ་ད གོས་ན་དཀའ་མོ་ཡིན། ངན་སློབ་མི་དགོས་པར་ཤེས་འགྲོ། དེའི་སྟབས་
གྲོང་ཁྱེར་ཆེན་པོ་མི་མང་སར་སོང་ན་སྐྱོན་ཡོན་གཉིས་ཀ་འབྱར་ཡོང་རྒྱུ་རེད། ཁྱེད་དགེ་
རྒན་ཚོ་ཡིན་ན་རང་གི་འགན་འཁུར་སློབ་མ་ལ་ཕན་ཨེ་ཐོགས་མི་བལྟ་བར་ཆང་འཐུང་།
དུ་བ་འཐེན། འུར་རྒྱག་པ་སོགས་བྱས་ན་མི་བཟང་། དེ་ལྟར་བྱས་ན་དགེ་རྒན་བཟང་བོ་
མ་རེད། དགེ་རྒན་བཟང་བོ་ཞིག་བྱེད་ན་སློབ་མ་ལ་ཡོན་ཏན་ཅི་འབྱོར་བྱེད་པའི་སྟེང་དུ་
རང་གིས་ཡོན་ཏན་ཡག་པོ་སློབ་པ་དང་བསླབས་ཟིན་པ་མི་བརྗེད་པ་བྱས། རང་རང་
ཚོས་ཡོན་ཏན་ཡག་པོ་བསླབ་རྒྱུ་གལ་ཆེན་པོ་རེད། དགེ་རྒན་གྱི་སྤྱོད་པ་ངན་པ་བྱས་ན།
དགེ་ཕྲུག་གིས་དེའི་ཚུལ་བྱེད་པ་དཔེ་རེད། ང་ཆུང་དུས་ཇ་འཐུང་རྒྱུ་དང་ཁ་བརྡ་བྱེད་རྒྱུ་
ལ་ཧ་ཅང་དགའ་བ་ཞིག་ཡིན། ངའི་དགེ་རྒན་ཐུགས་རྗེ་ཅན་ཚང་ཧ་ཅང་གི་ཐུགས་
ཡངས་མོ་ཞལ་བརྡ་བྱེད་པར་ཧ་ཅང་དགའ་བ་ཞིག་ཡིན། ང་ཆུང་དུས་དཔེ་ཆ་འདོན་མ་
འདོད་ཚེ་དགེ་རྒན་ཐུགས་རྗེ་ཅན་ལ་ངས་རྒྱ་བོད་ཧོར་གསུམ་གྱི་གཏམ་མང་བོ་གོ་སོང་།
དེ་འདྲ་འདི་འདྲ་ཞེས་རྫུན་བཤད་ན། ཁོང་ཞལ་བརྡ་ལ་དགའ་སྟབས་ཅི་རེད་གང་རེད་
ཅེས་དྲིས་ནས་མཚམས་མཚམས་སུ་ཕྱི་དྲོ་དཔེ་ཆ་འདོན་མི་དགོས་པ་བྱུང་ནས་བཟང་མ་
ལོབས་པར་ངན་ལོབས་སོང་། དཔེ་དེ་དང་འདྲ་བ་རེད། ཁྱེ ང་ཚོ་ཡིན་ན་གཙོ་བོ་དགེ་
རྒན་གྱིས་དགེ་ཕྲུག་ལ་སྤྱོད་པ་ཡག་པོ་སྟོན། དགེ་ཕྲུག་ལ་སྤྱོད་ངན་གྱི་བྱ་བ་བསྟན་ན་ཕན་
ཐོགས་པ་ལས་གནོད་བྱེད་རྒྱུ་རེད། དེ་དགེ་རྒན་རྣམས་ནས་ནན་ཏན་དུ་སེམས་ལ་
ཟུངས།
ཁྱེད་ཚོའི་སློབ་གྲྭ་བཟང་གི་ཞེས་བཤད་མི་ཡང་འདུག ཁྱེད་ཚོའི་སློབ་གྲྭ་ལ་སྐྱོན་
འདི་དང་དེ་ཡོད་ཅེས་ང་ལ་བ ཤད་མི་ཡང་ཡོད། ལ་ལ་ཁྱེད་ཚོ་གཅིག་པུའི་སྐྱོན་མ་རེད།
332



བཀའ་སློབ་ཟིན་བྲིས་ཕྱོགས་བསྒྲིགས།
ཡིན་ན་ཡང་རྗེས་སུ་དགེ་རྒན་དང་སློབ་གཙོ་སོགས་ནས་མཉམ་འཇོག་བྱེད་དགོས་རྒྱུ་
རེད། ལ་ལ་ཚོས་བཤད་ན་ཁྱེད་ཚོའི་སློབ་གྲྭ་འདི་ཆོས་ལུགས་ཀྱི་སློབ་གྲྭ་རེད། བྱིས་པ་ཞིག་
སློབ་གྲྭའི་ནང་དུ་འཇུག་ན་ཆོས་མ་བསླབ་པར་སློབ་གྲྭའི་ནང་དུ་མི་འཇོག ཆོས་བསླབས་
རྗེས་ད་གཟོད་སློབ་གྲྭའི་ནང་དུ་འཇོག་པ་རེད། དེ་ནི་རྒྱལ་ཁབ་ཀྱི་སློབ་གསོའི་ཁྲིམས་
དང་འགལ་བ་རེད་ཅེས་ང་ལ་ཡར་བཤད་མི་ཡང་འདུག དེ་ཡིན་ན་ཡང་ཚད་དང་མཐུན་
པ་བྱོས། རྒྱལ་ཁབ་ཀྱི་ཁྲིམས་ལ་མཚོན་ན་ཆོས་ལ་དད་པ་་རང་དབང་རེད། ཆོས་མ་བཏོན་
ན་སློབ་གྲྭའི་ནང་ཡོང་མི་ཆོག་ཟེར་ན། རྒྱལ་ཁབ་ཀྱི་ཁྲིམས་དང་ཧ་ཅང་མཐུན་པ་ཞིག་མ་
རེད། ཁྱེད་ཚོ་དགེ་རྒན་དང་སློབ་གཙོ་སོགས་ནས་གྲོས་མོལ་རེ་བྱོས་དང་། སློབ་མའི་ཀུན་
སྤྱོད་དང་ཡི་གེ་ཤེས་པ་ལ་ཕན་ཐོགས་རེ་ཡོད་ན། དེ་ལྟར་བྱས་ཀྱང་མི་ཆོག་རྒྱུ་ཆེན་པོ་མི་
འདུག འོན་ཀྱང་བཤད་ཚུལ་གྱི་སྟེང་ནས་ཆོས་མ་བཏོན་ན་སློབ་གྲྭའི་ནང་དུ་ཡོང་མི་
ཆོག་ཟེར་ན་རྒྱལ་ཁབ་ཀྱི་འགྲིག་ལམ་སྟེང་ནས་བཤད་ན་ཧ་ཅང་ལེགས་པོ་ཞིག་མ་རེད།
དེ་ཁྱེད་ཚོའི་སེམས་ལ་ཟུངས། དཔེར་ན། ཀན་ལྷོའི་མི་རིགས་སློབ་གྲྭར་མཚོན་ན། ཀན་
ལྷོ་ཁུལ་ལ་ས་གནས་མི་རིགས་ཀྱི་ལས་བྱེད་བཞི་བརྒྱ་ལྷག་སློབ་གྲྭ་དེ་ནས་སྐྱེད་སྲིང་
བྱས་པ་རེད། མི་རིགས་སློབ་གྲྭའི་སློབ་མ་ཚོས་ན་ནིང་རྒྱ་ནང་གི་སློབ་གྲྭ་ཆེན་མོ་ཚོས་
གནམ་བདེ་སྒོ་མོ་ཆེ་ནས་ཁྲོམ་སྐོར་བྱེད་སྐབས་དེའི་རྒྱབ་སྐྱོར་བྱས་ནས་ཁྲོམ་སྐོར་དང་།
དེ་རྗེས་བོད་དང་ཧེ་རིགས་བར་དུ་ལ་རྒྱ་བརྩད་ནས་བརྡུང་རེས་བརྒྱབས། ཁ་ཆེ་བ་ཚོའི་
ཚོང་ཁང་བཅོམ་ཅ་ལག་བཅག་པ་དང་། ༼ ཆད སྐུའི་འཁྲུངས་སྐར་ཉིན་བསང་ཕུད།
རྩམ་པ་མཆོད་པ་སོགས་བྱས་སྟབས། ན་ནིང་གོང་རིམ་ནས་སློབ་གྲྭ་ལ་བདག་མི་བྱེད་
ཅིང་། གོང་རིམ་གྱིས་སྒོར་མོ་ཡང་སློབ་གྲྭར་མ་བྱིན་པར། སློབ་གྲྭ་ལ་དཔལ་འབྱོར་གྱི་
སྟེང་ནས་དཀའ་ཁག་མང་བོ་བྱུང་སོང་། རྒྱུ་མཚན་ནི་སྲིད་གཞུང་གིས་ང་ལ་སློབ་གྲྭ་འདི་
ནས་བྱ་བ་དང་སྤྱོད་པ་ངན་པ་འདི་དང་འདི་འདྲ་མང་བོ་བྱུང་སོང་ཞེས་བཤད་བྱུང་།
ངས་ཀན་ལྷོ་ཁུལ་གྱི་འགོ་འདྲེན་ཚང་མ་དང་ཞིང་ཆེན་གྱི་འབྲེལ་ཡོད་འགོ་བ་ཚང་མ་ལ།
333



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ཁྱེད་ཚོའི་བཤད་པ་ལྟར་དེ་འདྲའི་བྱ་བ་རེ་གཉིས་བྱུང་ན་ཡང་མི་ཚང་མ་མ་རེད། མི་རེ་
གཉིས་ཀྱི་བྱ་བྱེད་ལ་བརྟེན་ནས་སློབ་གྲྭ་ཡོངས་ལ་ད པལ་འབྱོར་གྱི་ལམ་ཁ་བཀག་ནས་
ཉེས་ཆད་བཏང་ན་མི་འགྲིག་གི་ཞེས་བཤད་པ་ན། ང་ལོ་ནས་གོང་རིམ་གྱི་བདག་རྐྱེན་ཅི་
ཡོད་ཕྱིར་སློབ་གྲྭ་ལ་བྱིན་རྒྱུ་ཞེས་བཤད་བྱུང་། དེ་ངའི་མཉམ་མྱོང་གི་སྟེང་ནས་བྱུང་བ་
ཡིན། ཁྱེད་ཚོ་སློབ་གྲྭའི་འགོ་བ་ཁ་འཕྲོ་ཚོ་ཡིན་ན་དེའི་ཕྱོགས་ལ་མཉམ་འཇོག་དང་སློབ་
གསོ་གཏོང་དགོས་ན་སློབ་གསོ་ཐོངས། དགེ་རྒན་དང་སློབ་མའི་ཁྲོད་ན་དེ་འདྲ་ཡོད་ན།
ཁོང་ཚོས་བོད་ཁ་བ་ཅན་གྱི་དོན་བསམ་པ་རེད་དེ། དེ་འདྲ་བྱས་ནས་བོད་ཁ་བ་ཅན་གྱི་
དོན་འགྲུབ་བམ་མི་འགྲུབ། མི་འགྲུབ་པར་མ་ཟ ད་གནོང་པ་ཡོད། ཆང འདིའི་
ཕྱོགས་ནས་ཁྱེད་ཚོའི་ནང་དུ་བྱ་བ་དེ་འདྲ་བྱས་ན་སློབ་གྲྭ་ལ་གནོད་སྐྱོན་འབྱུང་ཉེན་
པའི་དོགས་པ་འདུག་པས། ཁྱེད་ཚོ་དགེ་རྒན་དང་ཁ་འཕྲོ་བ་ཚང་མ་འདུན་པ་ཆིག་དྲིལ་
གྱི་སྟེང་ནས་སློབ་མ་རྣམས་ཡག་པོ་བསྐྱངས་ཏེ་མཐར་ཕྱིན་རྒྱུ་གལ་ཆེན་པོ་རེད། བྱ་བ་
ངན་པ་རེ་གཉིས་བྱུང་ན་སློབ་གྲྭའི་མིང་གྲགས་དང་འཛིན་སྐྱོང་ལ་གནོད་པ་འབྱུང་བས་
ཁྱེད་ཚོ་ཚང་མའི་སེམས་ལ་ཟུངས།
དེའི་རྗེས་སུ་གོང་དུ་ཨ་ལགས་ཀླུ་སྒྲུབ་ཚང་གིས་གསུང་བ་བཞིན་ཁྱེད་ཚོའི་སློབ་གྲྭ་
འདིའི་ནང་ནས་མཐར་ཕྱིན་ཟིན་པ་དང་། ད་ལྟ་འདིར་སློབ་སྦྱོང་བྱེད་བཞིན་པ་སུ་ཡིན་
ན་ཚང་མ་ལ་ལོ་ཀེག་ཚེ་ཀེག་མེད། ཚེ་རིང་ནད་མེད་བདེ་སྐྱིད་ལྡན་ཞིང་རང་རང་གི་
བསམ་པའི་དོན་འགྲུབ་པའི་སྨོན་ལམ་འདེབས། སློབ་གྲྭ་འདིར་བཞུགས་པའི་སློབ་མ་
ཁོང་ཚོའི་ཡུལ་མི་ཁྱིམ་ཚང་དང་ཕ་མེས་ཡང་མེས་ཀྱི་ཤི་བོ་ཤི་མོ། སློབ་གྲྭ་འདིའི་ཆེད་སོང་
བའི་སྐམ་ལུག་ལ་སོགས་ཐམས་ཅད་ལ་ཕྱི་མ་ན་ངན་སོང་མེད། བར་དོ་ན་འཇིགས་སྐྲག་
མེད། ཐར་བ་དང་ཐམས་ཅད་མཁྱེན་པའི་གོ་འཕང་མྱུར་དུ་ཐོབ་པའི་སྨོན་ལམ་འདེབས།
སློབ་གྲྭ་འདི་བོད་ཁ་བ་ཅན་ལ་ཕན་ཐོགས་པ། རང་གི་ས་ཆ་འདི་ལ་ཕན་ཐོགས་པ། རང་
རང་ལ་ཡང་ཕན་ཐོགས་པ། བསམ་དོན་ཐམས་ཅད་འགྲུབ་པ་ཞིག་ཡོང་བར་ངས་དཀོན་
མཆོག་གསུམ་ལ་སྐྱབས་འཇུག་དང་ཆོས་སྐྱོང་སྲུང་མར་འཕྲིན་བཅོལ་བྱེད། ཁྱེད་ཚོར་
334



བཀའ་སློབ་ཟིན་བྲིས་ཕྱོགས་བསྒྲིགས།
མགོ་བཀྲ་ཤིས་རྔ་མ་ཕུན་སུམ་ཚོགས་པའི་སྨོན་ལམ་འདེབས། དེ་རིང་དེ་མ་གཏོགས་ང་
ལ་བཤད་རྒྱུ་མེད། ཅེས་གསུངས་སོ། །
༈ གསུང་བཤད་འདི་ཕལ་ཆེར་ཁྱུང་མཆུ་རྫོང་བོད་ཡིག་སློབ་འབྲིང་ལ་གནང་བ་ཡིན་ནམ་སྙམ། ཁོང་སློབ་
གྲྭ་འདིའི་མཚན་འཛིན་སློབ་གཙོ་དང་སློབ་གྲྭ་འདི་ལ་ཐུགས་ཁུར་ངང་རྒྱབ་སྐྱོར་ཆེན་པོ་གནང་ཡོད་དོ། །
སྐྱོ
ར
༄༅། །མཚན་ཉིད་སློབ་ཆུང་ལ་གནང་བའི་
བཀའ་སློབ་བཞུགས་སོ། །
དེ་རིང་ང་ཁྱེད་སློབ་མ་ཚོ་ཐམས་ཅད་ལ་ལྟ་བར་ཡོང་བ་ཡིན། སློབ་གྲྭ་འདིའི་ནང་
དུ་ཡོང་ན་ཁྱེད་སློབ་མ་ཚོ་ཐམས་ཅད་ཀྱིས་སློབ་སྦྱོང་བྱས་པ་དང་རྒྱུ་མཚན་ཚང་མ་ངས་
ཐོས་སོང༌། མ་འོངས་པ་ན་བོད་མི་རིགས་ཀྱི་མདུན་ལམ་ཇི་འདྲ་ཡིན་ཁྱེད་ཚོ་ལ་ཐུག་
ཡོད། ཁྱེད་ཚོ་ནངས་སྔ་མོའི་ཉི་གཞོན་ལྟ་བུ་རེད། འཛམ་གླིང་འདི་ཁྱེད་ཚོའི་རེད། ངེད་
ཚོའི་རེད། ཕར་དེད་ན་ཚང་མ་ཁྱེད་ཚོའི་རེད། ཆུང་ས་ནས་བཤད་ན་ཨ་མཆོག་ཁག་
གསུམ། མཐའ་བ་རྭ་མདོ་འདིའི་མ་འོངས་པའི་སྐྱིད་སྡུག་ཁྱེད་ཚོ་ལ་རག་ལས་ཡོད། ཁྱེད་
ཚོས་སློབ་སྦྱོང་ཡག་པོ་ཞིག་བྱས་ནས་མ་འོངས་པ་ན་གཞན་ལ་ཕན་ཐོགས་པ། རང་ཅག་
ཚང་མ་སྐྱིད་པོ་ཞིག་འབྱུང་མིན་ཁྱེད་ཚོ་ལ་རག་ལས་ཡོད། ངའི་རེ་བ་ལ་ཁྱེད་བྱིས་པ་ཚང་
མས་ཕྱི་རེམ་བྱས་ལ་དགེ་རྒན་གྱི་ཁ་ལོངས་ཚིག་རྩིས། འཁོན་འཛིང་རེས་མ་བྱེད། དགེ་
335



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྒན་གྱི་ཁ་མ་བླངས་ན་སློབ་མ་བཟང་བོ་ཞིག་མ་རེད། དགེ་རྒན་གྱི་ཁ་ལོངས། ཕ་མའི་ཁ་
ལོངས། སློབ་སྦྱོང་ལ་ཕྱི་རེམས་གྱིས། ཁྱེད་ཚོས་སློབ་སྦྱོང་ཡག་པོ་བྱོས་དང་རྗེས་སུ་ང་ཡོང་
དུས་ངས་ཁྱེད་ཚོའི་སློབ་སྦྱོང་གི་གྲུབ་འབྲས་ཇི་འདྲ་རེད་ལྟ་རྟོག་བྱེད། གྲུབ་འབྲས་བཟང་
ན་རང་ཅག་རྣམས་ལྷན་གཅིག་ཏུ་དགའ་སྟོན་བྱེད། སློབ་གསོའི་སྡེ་ཁག་དང་གོང་རིམ་
ལ་ཁྱེད་ཚོའི་སློབ་གྲྭའི་ཁ་འཕྲོ་དང་དགེ་རྒན་རྣམས་ལ་མཐུན་རྐྱེན་ལེགས་པོ་བསྒྲུབ་དགོས་
ཞེས་ངས་ཡང་ཡང་བཤད་ཡོད།
དེ་རིང་འདིར་དམངས་ཚོགས་མང་བོ་འདུག ཁྱེད་ཚོ་ཕྱིར་སོང་ནས་སློབ་གྲྭ་ལ་རྒྱབ་
སྐྱོར་ཡག་པོ་གྱིས། བྱིས་པ་ཚང་མ་སློབ་གྲྭར་ཞོགས་ལ་ཡི་གེ་ལེགས་པོ་སློབ་ཏུ་ཆུག ཁྱེད་
ཚོས་ངོ་མས་སངས་རྒྱས་ཀྱི་བསྟན་པ་དར། སེམས་ཅན་ལ་བདེ་སྐྱིད་འབྱུང་། རང་ཅག་བོད་
ཁ་བ་ཅན་ལ་བདེ་སྐྱིད་ཀྱི་ཉི་མ་ཞིག་ཤར་དགོས་བསམ་ཡོད་ན། རང་རང་ཚོའི་བྱིས་པ་
རྣམས་སློབ་གྲྭའི་ནང་དུ་ཞོག བྱིས་པ་རྣམས་སློབ་གྲྭའི་ནང་དུ་མ་བཞག བོད་ཕྱི་རབས་
པ་ལ་རིག་གནས་ཡོད་དུ་མ་བཅུག་པར། སངས་རྒྱས་ཀྱི་བསྟན་པ་དར་དགོས། སེམས་ཅན་
ལ་བདེ་སྐྱིད་འབྱུང་དགོས། བོད་ཁ་བ་ཅན་ལ་སྐྱིད་ཀྱི་ཉི་མ་ཤར་དགོས་ཟེར་བ་ཁ་སྟོང་དོན་
སྟོང་རེད། ཕན་ཐོགས་ཅི་ཡང་ཡོད་པ་མ་རེད། ཁྱེད་ཚོ་ཕྱིར་སོང་ནས་རང་གི་ཉེ་གཞི་རྩ་
ལག ཁ་བ རྟ་ངོ་ཤེས་ཚང་མ་ལ་ངའི་རེ་བ་རེད་ཅེས་ཤོད། ང་རང་ཡིན་ན་ཁྱེད་སློབ་མ་
ཚོས་རིག་གནས་ཡོན་ཏན་ལེགས་པོ་བསླབས་ནས། མ་འོངས་པ་ན་མི་དམངས་མང་
ཚོགས་ལ་ཞབས་འདེགས་ལེགས་པོ་ཞིག་བསྒྲུབ་ཐུབ་པའི་བཀྲ་ཤིས་རྟེན་འབྲེལ་ཞུ།
336



བཀའ་སློབ་ཟིན་བྲིས་ཕྱོགས་བསྒྲིགས།
༄༅། །དབལ་བན་ཚང་ལ་གནང་བའི་བཀའ་
སློབ་བཞུགས་སོ། །
དེ་རིང་ང་ས་ཆ་འདིར་ཐོན་ནས་རང་ཅག་ཚང་མ་ཁ་ངོ་ཞིག་ཐུག་པ་ལ་ང་དགའ་
བ་ཡིན། ང་ལོ་སུམ་ཅུའི་སྔོན་ཞིག་ནས་བཟུང་སྟེ་དབལ་བན་ཚང་ལ་ཡོང་རྒྱུའི་བསམ་པ་
ཡོད་མོད། ཡིན་ནའང་ད་བར་དུ་ཡོང་རྒྱུའི་གོ་སྐབས་དང་ཁོམ་པོ་མ་བྱུང་། ད་ང་ཕོ་ལོ་ལྔ་
བཅུ་ང་བདུན་ལ་འབུད་རེ ག་བར་དབལ་བན་ཚང་གི་ས་ཆར་ཐོན་མ་སོང་། ཡིན་ནའང་
དབལ་བན་ཚང་གི་སྐྱེས་ཕོ་མོ་ཚོ་ལྷ་ས་དང་ཁྲོ་སྐྱབས་ཐུགས་རྗེ་ཆེན་པོ། བླ་བྲང་སོགས་སུ་
གནས་མཇལ་དུ་འགྲོ་དུས་སྐྱེས་ཕོ་མོ་གྲངས་མེད་པ་ངའི་སར་ཡོང་ཞིང་ང་ལ་འབྲེལ་ཞོག་
སོང་། དེ་ནི་སྐྱེས་བུ་དམ་པ་གོང་མ་ཚོས། ཡང་ན་ང་ལ་གསོལ་བ་ཐོབ། །ཚེ་འདིར་སྨིན་ཅིང་
གྲོལ་བར་འགྱུར། །ཡང་ན་ང་ལ་སྐུར་བ་ཐོབ། །ཕྱི་མར་ང་ཡི་གདུལ་བྱ་ཡིན། །བཏང་སྙོམས་
པ་ལ་རེ་བ་མེད། །ཅེས་བཟང་འབྲེལ་ཞོག་ན་འང་འབྲེལ་ཞོག་པ་ཡིན། ངན་འབྲེལ་ཞོག་
ནའང་འབྲེལ་ཞོག་པ་ཡིན། བཟང་འབྲེལ་ཞོག་ན་ཚེ་འདིར་སྨིན་ཅིང་གྲོལ་བར་འགྱུར།
ངན་འབྲེལ་ཞོག་ནའང་ཚེ་ཕྱི་མར་འཁོར་དུ་སྐྱེ་བའི་འབྲེལ་ཞོག་སོང་བ་རེད། དེས་ན་
ས་ཆ་འདིར་ཐོན་ནས་དེ་རིང་ཁྱེད་ཚོ་ཐམས་ཅད་ལ་མཇལ་ཁ་རེ་བཞག ལུང་རེ་བཏོན་
པ་ཡིན། དེ་རིང་རང་ཅག་མི་ངོ་ལྟ་ངོ་འཕྲོད། ལྷ་ངོར་ཉི་མ་ཤར་བ་འདི་ཏང་གི་བཀའ་
དྲིན་དང་སྲིད་ཇུས་ཡག་པོ་འདིའི་ཐུགས་རྗེ། དཀོན་མཆོག་གསུམ་གྱི་བཀའ་དྲིན་ལ་
བརྟེན་ནས། དེ་རིང་སངས་རྒྱས་ཀྱི་བསྟན་པ་ཕྱི་དར་དང་སེམས་ཅན་ལ་བདེ་སྐྱིད་ཅིག་
བྱུང་བ་རེད། དེས་ན་ད་ནི་སྐྱེ་བ་ཕྱི་མར་སོང་བའི་ཤི་བོ་ཤི་མོ་སོགས་ཐམས་ཅད་ཀྱི་དགེ་
337



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རྩར་དཀོན་མཆོག་ལ་གསོལ་བ་བཏ བ། སྨོན་ལམ་རྣམ་པར་དག་པས་མཚམས་སྦྱོར་རེ་
བྱེད་དགོས་རྒྱུ་རེད། ད་བར་མི་ལོ་ཉི་ཤུ་རྩ་གྲངས་ཤིག་གི་རིང་འདི་ལ་བཙོན་འོག་ནས་ཤི་
བ་དང་གྲིར་ཤི་བ། མེད་མུ་གེས་ཤི་བ། འཇིགས་སྐྲག་དངངས་གསུམ་གྱི་ངང་ནས་ཆུར་
ལྕེབས་དཔྱང་ལྕེབས་བྱས་ནས་རང་སྲོག་རང་གིས་བཅད་པ། ནད་ན་ཚས་ཤི་བ་སོགས་
སྐྱེས་པ་ཕོ་མོ་གྲངས་ཀྱིས་མི་ཟིན་པ་ཞིག་ཤི་སོང་། སྤྱིར་ན་འཇིག་རྟེན་འདི་ནས་སྐྱེས་པའི་
མཐའ་མ་འཆི་བ། འདུས་པའི་མཐའ་མ་འབྲལ་བ་འདི་འཇིག་རྟེན་གྱི་ཆོས་ཉིད་རེད། ཡིན་
ནའང་སྔར་གྱི་མི་ལོ་ཉི་ཤུ་ཙམ་གྱི་རིང་གི་ཤི་བོ་ཤི་མོ་དེ་ཚོར་མགོ་ལ་ཁྲུས་ཆུ་ཙམ་ཡང་
འཛར་རྒྱུ་མེད་པ་དང་ཁ་ནས་མ་ཎི་ཙམ་ཡང་འདོན་མི་མེད་པར་ཤི་སོང་བའི་ སེམས་
ཅན་ཉམ་ཐག་པ་གྲངས་མེད་པ་ཡོད། ཉམ་ཐག་གི་ཤི་བོ་ཤི་མོ་དེ་ཚོའི་དོན་དུ་ངས་དེ་
རིང་འདི་ན ས་ང ཀོན་མཆོག་ལ་ག སོལ་བ་འདེབས། སྨོན་ལམ་རྣམ་པ ར་ད ག་ པ ས་
མཚམས་སྦྱོར་བྱེད། ཁྱེད་ཚོའི་ཤི་བོ་ཤི་མོ་དེ་དག་ཐམས་ཅད་ལ་ཕྱི་མ་ན་ངན་སོང་མེད།
བར་དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་
སྨོན་ལམ་འདེབས། ད་ལྟ་ག སོན་པོ་ཚོ་ཡིན་ནའང་ཤ་ཚ་བའི་སྐད་ཆ་ཡིན། འདི་ལྟར་ང་
ཚོ་ལྷན་གཅིག་ཏུ་འཛོམས་ན་ང་ར ང་གི་སེམས་ན་ཡོད་པའི་སྐད་ཆ་འགའ་ཞིག་ཁྱེད་སྐྱ་
སེར་ཚང་མ་ལ་བཤད་ད གོས་རྒྱུ་རེ ད། ད བ ལ་བན་ཚང་ལ་མཚོན་ན་དེ་རིང་འདི་ན་
གསར་མ་དགོན་དང་རྙིང་མ་དགོན་གཉིས་ཀ་ཡོད། གསར་རྙིང་གང་ཡིན་ན་སངས་རྒྱས་
ཀྱི་བསྟན་པ་ལ་གཅིག་པ་རེད། བསྟན་པ་ཐམས་ཅད་འགལ་མེད་དུ་རྟོགས་པ་ཞེས་པ་
ལྟར་ང་རང་ཉིད་ལ་མཚོན་ནའང་ས་དགེ་རྙིང་གསུམ། ཇོ་བོན་རྫོགས་གསུམ་གྲུབ་མཐའ་
གང་ཡིན་རུང་རིས་མེད་ཡིན། ང་རང་གི་རེ་བ་ཡིན་ནའང་དགོན་པ་གྲྭ་ཚང་གཉིས་གང་
ཡིན་ན་ཐུགས་མཐུན་པོ་བྱོས། ན་ནིང་གཞེས་ནིང་སངས་རྒྱས་ཀྱི་བསྟན་པ་ཕལ་ཆེར་
ནུབ་ལ་ཉེ་ཞིང་མ་ཎི་ཕྲེང་རྡོག་གཅིག་འདོན་རྒྱུའི་དབང་མེད་སྐབས། གསར་མ་ཡིན་ན་
338



བཀའ་སློབ་ཟིན་བྲིས་ཕྱོགས་བསྒྲིགས།
རྙིང་མ་ཡིན་ན་ཐམས་ཅད་འདྲ་འདྲ་རེད། ཆོས་ཤིག་འདོན་དུ་བཅུག་ན་ཞེས་རང་ཅག་
ཚོ་སུ་ཡིན་ན་རེ་བ་བྱས་པ་རེད། དེ་རིང་ཏང་གི་སྲིད་ཇུས་དངོས་འབེབས་བྱུང་ནས་ཕྱིར་
སངས་རྒྱས་ཀྱི་བསྟན་པ་དར། ཆོས་ལ་དད་པ་རང་མོས་བྱས་ཆོག་ཚེ། གསར་རྙིང་སུ་ཡིན་
ན་གྲུབ་མཐའི་ཕྱོགས་རིས་མ་རྩོད། ཁྱེད་རྣམ་པ་ཚོས་ཕན་ཚུན་བར་ཐུགས་མཐུན་ཁྲིམས་
གཙང་ཞིག་བྱོས། དགེ་འདུན་པ་རྣམས་ཐུགས་མཐུན་པོ་ཞིག་བྱུང་ན་རང་རང་ཚོའི་སྦྱིན་
བདག་ཚོ་ཡིན་ན་ཡང་དད་པ་དག་སྣང་བྱེད་པས་རུ་སྡེ་བ་ཡིན་ནའང་མཐུན་པོ་ཞིག་ཡོང་
རྒྱུ་རེད། །
སྤྱིར་ན། འཁོར་བ་ཁབ་ཀྱི་རྩེ་མོ་ན། །བདེ་བ་ནམ་ཡང་ཡོད་མ་ཡིན། །ཞེས་འཇིག་
རྟེན་འཁོར་བའི་གནས་འདི་ན་གཏན་གྱི་བདེ་བ་ཞིག་མེད་པ་རང་གཤིས་རེད། ས་ཆ་དང་
སྡེ་བ་གང་ཡིན་རུང་སྟོབས་འབྱོར་རིགས་རྒྱུད་སོགས་ཡར་རྒྱས་ལ་ཅུང་ཞིག་སོང་། སྐྱིད་
པོ་བདེ་མོ་ཞིག་བྱས་ནས་ཡོད་དུས་སྐྱིད་དེ་ལ་རོལ་རྒྱུ་ཅུང་དཀའ་ལས་ཁག་པོ་ཞིག་ཡིན།
དེས་ན་དེ་རིང་ནངས་ཁ་ཁྱེད་ཚོ་ཡིན་ནའང་སྲིད་ཇུས་དངོས་འབེབས་དང་རང་རང་གི་
འབད་བརྩོན་ལ་བརྟེན་ནས་འཚོ་བའི་སྟེང་ནས་སྔར་ལ་བལྟས་ན་ཅུང་ཙམ་ཇེ་བཟང་ལ་
སོང་ཡོད། ཡིན་ནའང་འཚོ་བ་ཅུང་ཙམ་ཇེ་བཟང་དུ་སོང་བ་དང་བདེ་སྐྱིད་ཀྱི་སྣེ་ཅུང་
ཙམ་མཐོང་བ་དང་དུས་མཚུངས་སུ་གཅིག་ གིས་ག ཅི ག་ལ་ག སོད་རེ ས་ད ང་འཁོན་
འཛིང་རེས་མ་བྱེད། དེང་སང་སྡེ་བའི་ནང་ན་ཕུ་ནུའི་ནང་ལ་དམེ་དང་འོ་ཟོ་ནང་ལ་ཁྲག་
བྱས་པའི་སྐད་ཆ་ང་ས་ཐག་རིང་ན་བསྡད་ཡོད་རུང་གོ་རྒྱུ་འདུག ངས་སྔོན་ཆད་ཀྱང་
དེའི་སྐོར་ལ་སྐད་ཆ་རེ་བཤད་ཡོད། རུ་སྡེ་བའི་ནང་ཡིན་ན་ཁ་འཆམ་པོ་གྲོས་འ གྲིག་པོ་
ཞིག་བྱེད་རྒྱུ་གལ་ཆེ། འཇིག་རྟེན་འཚོ་བ་ཟེར་བ་མི་རྟག་པ་རེད། ཁྱེད་ཚོ་རྒད་པོ་ཚོས་
བ ཐད་ནའང་འཇིག་རྟེན་ཡ་མ་ཡིད། རྟ་རྒྱུགས་ཁ་མ་ཁོ བ་ཟེར་བ་བཞིན་འཇིག་རྟེན་
འདི་རྨི་ལམ་ལྟ་བུ་དུས་ཐུང་ཐུང་རེད། ཡུན་རིང་བོ་མི་འགོར་བར་མི་སུ་ཞིག་ཡིན་ན་སྐྱེས་
339



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པའི་མཐའ་མ་འཆི་དགོས་པ་ཆོས་ཉིད་ཡིན་རུང་། རང་གི་ནང་ནས་འཁོན་འཛིང་རེས་
བྱས། རྡུང་རེ ད་རེས་བྱས་ན་རང་གི་ཚེ་འདིའི་ཟས་སྐལ་སྐྱིད་སྐལ་བཅད། ཕྱི་མའི་
ལམ་ཁ་བཀག་པ་རེད། དེ་ལྟར་བྱས་པས་རང་གི་ཚེ་འདི་ཕྱི་ཀུན་ལ་དགོས་པ་ཅི་ཡང་མེད།
ལྷག་པར་རང་ཅག་བོད་མི་རིགས་རང་གི་ནང་དུ་གསོད་རེ ས་འཐབ་རེས་མ་བྱས་ན་
བཟང་། ཕྱིན་ཆད་ཁྱེད་ཚོ་སྡེ་བ་སུ་ཡིན་ན་ཁ་འཆམ་གྲོས་འགྲིག་ཞིག་བྱོས། ཆུང་ཆུང་ཚོ་
ཡིན་ནའང་རང་རང་གི་ཕ་མ་ཚོའི་ཁ་ལེན་ཚིག་བརྩི་དང་འཆི་ཁའི་འགྲམ་སྐྱོར་རེ་བྱོས།
དེ་ལྟར་བྱས་ན་རང་རང་ཚོར་བཀྲ་ཤིས་ལོ་ལེགས་དང་བསམ་པའི་དོན་ཐམས་ཅད་
འགྲུབ་པ་ཞིག་འབྱུང་རྒྱུ་རེད། སྤྱིར་ང་རང་ཉིད་ཡིན་ན་ཁྱེད་ཚོའི་མཇལ་དར་དང་
འབུལ་བ་ལེན་གི་མེད། ཡིན་ནའང་ང་ས་ཆ་འདིར་ཡོང་བའི་ཐོག་མ་རེད། ཁྱེད་ཚོས་ང་
ལ་ཆེ་འཇོག་ཆུང་འཇོག ཡོད་པོས་བརྒྱ་འབུལ་སྟོང་འབུལ། མེད་པོ ས་མེ་ཏོག་མཆོད་
འབུལ་གྱི་བསམ་པ་བཟུང་ནས་འབྲེལ་ཞིག་བཞག་ན། ད་རེས་ངས་ཚང་མ་བླངས་ནས་
གཅིག་ཀྱང་མ་ཆད་པར་ཚང་མ་ཕྱིར་ཁྱེད་ཚོའི་དགོན་པ་གྲྭ་ཚང་སོ་སོ་དང་སློབ་གྲྭའི་
འཛུགས་སྐྲུན་གྱི་ཐེབས་སུ་ཕྱིར་བྱིན་པ་ཡིན། །
དེང་ཕྱིན་ཆད་ནས་བོད་ཁ་བ་ཅན་ལ་སངས་རྒྱས་ཀྱི་བསྟན་པ་དར་རྒྱུ་དང་། སེམས་
ཅན་ལ་བདེ་སྐྱིད་ཞིག་ལྡན་དགོས་ན། ཐམས་ཅད་ལ་ཡོན་ཏན་ཞིག་མེད་ན་སངས་རྒྱས་
ཀྱི་བསྟན་པ་དར་རྒྱུ་དང་། སེམས་ཅན་ལ་བདེ་སྐྱིད་འབྱུང་རྒྱུའང་དཀའ་མོ་རེད། བླུན་པོ་
ཆུ་སྣ་གར་ཁྲིད་ཀྱི་དཔེ་བཞིན་ཡར་ཁའི་བ ཤད་ན་ཡར་བདེན་པ། མར་ཁའི་བཤད་ན་
མར་བདེན་པར་བཟུང་ན། སྤྱི་ཚོགས་ལ་གཡོ་འགུལ་ཞིག་བྱུང་ཚེ་རླུང་ཡར་ལ་གཡུགས་
ན་ཡར་ཁའི་རྗེས་དང༌། རླུང་མར་ལ་གཡུགས་ན་མར་ཁའི་རྗེས་སུ་རྒྱུགས་པ་ནི་རང་ལ་
ཡོན་ཏན་བཟང་པོ་ཞིག་མེད་པས་གནས་ཚུལ་དང་གནས་བབས་ལ་དཔྱད་པའི་འདུ་
ཤེས་དང་རིག་གནས་མེད་པའི་རྟགས་རེད། དེས་ན་ལྷག་པར་དུ་དེང་སང་གི་དུས་སུ་
340



བཀའ་སློབ་ཟིན་བྲིས་ཕྱོགས་བསྒྲིགས།
བོད་ཁ་བ་ཅན་ལ་ཞི་འཇགས་བདེ་སྐྱིད་དང་། བོད་ཀྱི་མི་རབས་ཕྱི་མ་ཚོར་བདེ་སྐྱིད་ཞིག་
འབྱུང་དགོས་ན་རིག་གནས་ཡོན་ཏན་ཞིག་མེད་ཐབས་མེད། དེའི་སྟབས་སྟོད་ན་ ཆེད ༽
པཎ་ཆེན་ཡིན་ནའང་འདྲ། ཐམས་ཅད་ཀྱིས་ཐུགས་ཁུར་དང་འབད་པ་བྱེད་ས་ནི་སློབ་
གྲྭ་ཚོ་ཡར་རྒྱས་སུ་གཏོང་རྒྱུ་དང་། བོད་ཁ་བ་ཅན་ལ་ཚན་རིག་རིག་གནས་དར་ནས་
འཛམ་གླིང་མི་རིགས་ཀྱི་རྗེས་ཆོད་པ་ཞིག་ཨེ་ཡོང་ལ་དགོངས་པ་གཅིག་མཐུན་ཡིན། ང་
ར ང་ཡིན་ན་ཡང་དེའི་ཕྱོགས་སུ་རེ་བ་དང་འབད་འབུངས་བྱེད་བཞིན་ཡོད། ན་ནིང་
གཞེས་ནིང་དང་ཐོག་ཁྱེད་ཚོའི་སློབ་གྲྭའི་སློབ་སྦྱོང་དང་ཆུ་ཚད་སོགས་ཅུང་བཟང་བར་
འདུག་ཀྱང་། དེའི་རྗེས་སུ་ཇེ་ངན་ལ་སོང་ཡོད་ཟེར། དེ་རིང་ནངས་ཀ་ཡང་ཅུང་ཇེ་
བཟང་ལ་འགྲོ་བཞིན་འདུག་ཟེར། དེས་ན་ངའི་རེ་བ་ལ་ཁྱེད་ཚོར་སངས་རྒྱས་ཀྱི་བསྟན་
པ་དར། སེམས་ཅན་ལ་བདེ་སྐྱིད་ཞིག་འབྱུང་དགོས་ན།
གཅིག ཏང་གི་འགོ་འདྲེན་དང་ཏང་གི་སྲིད་ཇུས་ལ་བརྩི་སྲུང་། སྲིད་གཞུང་གི་འགོ་
འདྲེན་ཚོའི་ཁ་ལེན་ཚིག་བརྩི་བྱོས། དེ་རིང་ནངས་ཀའི་འགོ་འདྲེན་སུ་ཡིན་ན་རང་གི་ས་
གནས་མི་དམངས་ཀྱིས་འདེམས་བསྐོ་བྱས་པ་རེད། ས་གནས་རང་གི་མི་དམངས་ཀྱིས་
རང་གི་ས་གནས་ཀྱི་མི་བསྐྱེད་བསྲིངས་བྱས་པ་རེད། དེས་ན་ཁོ་ཚོ་ཡང་རང་གི་ས་ཆར་
ཤ་མི་ཚ་གྲོས་མི་འདེབས་པ་ག་ལ་སྲིད། དེས་ན་ཐམས་ཅད་ཀྱིས་ཁོང་ཚོའི་ཁ་ལེན་ཚིག་
བརྩི་དང་ཁོང་ཚོའི་དཔུང་བ་རྒྱབ་རྩ་བྱོས། དེ་ལྟར་བྱས་ན་མི་ལ་མགོ་རྔ་དང་མེ་ཏོག་ལ་
མགོ་ཡུ་ཟེར་བ་བཞིན། བཀྲ་ཤིས་ལོ་ལེགས་ཤིག་འབྱུང་རྒྱུ་རེད། བྱ་བ་ཅི་ཞིག་ཡིན་ན་
ཐམས་ཅད་པོ་འདུན་པ་ཆིག་སྒྲིལ་དང་། ཁ་འཆམ་གྲོས་འགྲིག་ཞིག་བྱས་ན་མི་འགྲུབ་
པའི་བྱ་བ་ཅི་ཡང་མེད།
གཉིས། བྱིས་པ་ཆུང་ཆུང་ཚོ་སློབ་གྲྭའི་ནང་ལ་ཞོག དེ་རིང་འདི་ན་གྲྭ་བ་ཆུང་ཆུང་
མང་བོ་འདུག ཁྱེད་དགེ་ཕྲུག་ཚོ་ཡིན་ནའང་ཡི་གེ་བཟང་བོ་སློབ་སྦྱོང་བྱོས། བསྟན་པའི་
341



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
གཞི་མ་ཡི་གེ་རེད། ཡི་གེ་ཞིག་མ་ཤེས་ན་རྒྱལ་བའི་དགོངས་དོན་ཇི་ལྟར་རྟོགས། དེས་ན་
གཙོ་བོ་ཡི་གེ་བཟང་བོ་རེ་ཤེས་རྒྱུ་གལ་ཆེ། ཁྱེད་ཚོ་སུ་ཡིན་ན་རང་ཉིད་ཡོན་ཏན་ཅན་
ཞིག་ཏུ་ཨེ་འགྱུར་ལ་འབད་རྒྱུ་ནི་ངའི་རེ་བ་ཡིན། རེ་བ་འདི་ང་གཅིག་པུ་ཡང་མ་རེད།
སྟོད་ན་༼ ཆད པཎ་ཆེན་སོགས་ཐམས་ཅད་ཀྱི་རེ་བ་རེད། དེས་ན་ཁྱེད་ཚོས་ཀྱང་ཕྱིན་
ཆད་ར ང་རང་གི་བྱིས་པ་ཚོ་གཞི་འཁོར་བ་གཅིག་པུའི་དོན་དུ་ཟོག་རྫི་དང་ལུག་རྫི་རུ་
མངགས་རྒྱུར་མ་འཛིན། ཆུང་ས་ནས་མ་འོངས་པ་ན་ཁོང་ཚོ་རང་གི་མདུན་ལམ་དང་རུ་
སྡེ་བ། ཆེ་ས་ནས་བོད་ཁ་བ་ཅན། སངས་རྒྱས་ཀྱི་བསྟན་པ། རྒྱལ་ཁབ་ཀྱི་བདེ་སྐྱིད་སོགས་
ཐམས་ཅད་ལ་འདང་རེ་རྒྱོབ་ལ་བྱིས་པ་ཚོ་སློབ་གྲྭར་ཐོངས། རྗེས་སོར་བྱིས་པ་ཚོ་ནར་
སོན་ཞིང་སྤྱི་ཚོགས་ཡར་རྒྱས་སུ་སོང་ཚེ། ཡོན་ཏན་མེད་པར་མི་རྗེས་ཁྱི་རྗེས་མི་ཆོད་པ་
ཞིག་བྱུང་དུས། ཁོ་ཚོ་ཡིན་ནའང་ཁྱོད་ལོ་ལོན་ཚོར་བླ་བཙགས་བྱས་ན་མི་བཟང་། ངའི་
ཕ་མ་བསམ་ནག་དེས་ང་སློབ་གྲྭ་ལ་མ་མངགས་ཤིང་ཡི་གེ་འདོན་དུ་མ་བཅུག་པས། དེང་
སང་ངས་ཅི་ཡང་ཤེས་ཀྱི་མི་འདུག་ཅེས་ ཤི་སྔས་ནས་བླ་བཙགས་བྱེད་མི་ཞིག་ཡོད་པ
ལས། ཁྱེད་ཚོས་ད་སྐབས་རང་ནས་དཀའ་སྡུག་ཅུང་རེ་མྱ ངས་ན་ཡང་བུ་ཕྲུག་ཚོ་སློབ་
གྲྭའི་ནང་ལ་བཞག་ན། རྗེས་སོར་བུ་རྒྱུད་ཚོ་ལ་ཡོན་ཏན་རེ་ཁོང་ཚོའི་རྒྱུད་ལ་འབྱོར་ཚེ།
བུ་ཕྲུག་ཚོ་ནས་ཀྱང་ཕ་མ་དྲིན་ཅན་ཚོའི་དྲིན་གྱིས་དེང་སང་ཁོང་ཚོས་མི་རྗེས་ཁྱི་རྗེས་
ཞིག་ཟིན་པ་རེད་ཅེས་ཁྱེད་ཚོ་ ཤི་ན་ཡང་མ་ཎི་འདོན་མི་ཞིག་ཡོད་ན་ཤིན་ཏུ་བཟང་།
དེས་ན་ཕྱིན་ཆད་གནད་དོན་འདི་ཁྱེད་ཚོ་ཚང་མའི་སེམས་ལ་ཟུངས། ལྷག་དོན་ཁྱད་
པར་དུ་དེ་རིང་ཁྱེད་ཚོ་ལ་ཕར་བལྟས་ན། རུ་སྡེ་བ་ཡིན་རུང་རྒྱུ་འབྱོར་བ་དང་འཚོ་བ་
སྔར་ལས་ཀྱང་ཇེ་བཟང་ལ་སོང་འདུག་པས་ང་རང་དགའ་བ་ཡིན། དེ་མཚུངས་བྱིས་པ་
གསར་སྐྱེས་མང་བོ་ཡོད་པ་འདི་སྡེ་བ་ཡར་རྒྱས་ཡར་དར་གྱི་རྟགས་ཡིན་པས་ཤིན་ཏུ་
བཟང༌། ཡིན་ནའང་རང་གི་ནང་དུ་ནང་དམེ་ནང་འཛིང་བྱས་ནས་ཁ་མི་འཆམ་གྲོས་མི་
342



བཀའ་སློབ་ཟིན་བྲིས་ཕྱོགས་བསྒྲིགས།
Ar
to
འགྲིག་པ་བྱས་པ་ནི་ཁྱེད་ཚོ་རང་གིས་རང་ལ་བདེ་སྐྱིད་ཡོང་གི་མ་བཅུག་པ་དང་ཁྱད་
མེད། ད ཀོན་མཆོག་གསུམ་གྱིས་ཁྱེད་ཚོར་བདེ་སྐྱིད་ཀྱི་འཚོ་བ་ཞིག་བྱིན་ཡང་རང་གི་
ནང་ནས་གསོད་རེས་འཐབ་རེས་བྱས། ཁ་མ་འཆམ་གྲོས་མ་འགྲིག་ན། རང་གི་བདེ་སྐྱིད་
དེ་རང་གིས་འབྱུང་དུ་མ་བཅུག་པ་ལས་གཞན་མེད། ཁྱེད་གསར་བུ་ཆུང་ཆུང་ཚོ་ཡིན་ན་
རང་གི་གྲོད་སྟོང་ནང་ལ་དབུགས་སྟོང་བརྒྱབ་ནས་ང་བུ་ར བ་ཡིན། ཁྱོད་ང་ལ་མི་སྐྲག་
ན་ང་ཁྱོད་ལ་མི་སྐྲག་ཟེར་ནས་གསོད་རེས་བྱས་ན་ད གོས་པ་ཅི་ཡང་མེད། རང་གི་ཚེ་
འདིའི་ཟས་སྐལ་བཅད་པ་མ་ག ཏོགས་གཞན་ཕན་ཐོགས་ཅི་ཡང་མི་འདུག ཕྱིན་ཆད་ཁྲི་
བོ་ཚོའི་རོ་རྩ་རོ་བདག་རེ་ཡིན་ནའང་། ཁྱེད་ཚོས་དགྲ་ལན་ཤ་འཁོན་བརྩད་ད གོས་ཞེས་
ཤི་བོའི་རྣམ་ཤེས་ཀྱི་སྐེ་ལ་རྡོ་མི་འ དོགས་པར་ཤི་བོ་དེའི་དགེ་རྩ་རུ་དམིགས་ནས་ཆོས་
རྣམ་དག་རེ་སྒྲུབ་རྒྱུ་གལ་ཆེ། ཤི་བོར་དགོས་པ་ཆོས་དང་གསོན་པོར་དགོས་པ་བདེ་སྐྱིད་
རེ ད། རང་གི་ཁ་ད བང་ལ་རྒྱ་བརྩད་ནས་དོན་དམ་པར་ ཤི་བོའི་རྣམ་ཤེས་སྟེང་དུ་ས་
བཏབ་ན་ཤི་བོ་ལ་སྙིང་རྗེ་མི་འདུག་གམ། དེ་ལྟར་མི་བྱེད་པར་རུ་སྡེ་བ་ཁ་འཆམ་གྲོས་
འགྲིག་ཞིག་ཡོང་རྒྱུ་ངའི་སྙིང་གི་རེ་བ་ཉག་གཅིག་ཡིན། ཁྱེད་ཚོ་ཚང་མའི་སེམས་ལ་
ཟུངས། ཕྱིན་ཆད་ཁྱེད་ཚོའི་སྡེ་བར་མི་ཐོག་ཏུ་ན་ཚ་མེད། ཕྱུགས་ཐོག་ལ་གྱོང་གུད་མེད།
རྒྱུ་འབྱོར་བ་མངའ་ཐང་སྟོབས་འབྱོར་གྱི་རི་རྒྱལ་ཡར་དར་ཡར་རྒྱས་ལ་སོང་། ལྷག་པར་
དུ་ཆུང་ཆུང་ཚོར་ཚེ་རིང་། བསམ་པའི་དོན་འགྲུབ། རུ་སྡེ་བ་ཡིན་ནའང་ལོ་རེ་ནས་ལོ་
རེར་ཇེ་ཕྱུག་ཇེ་དར་ལ་འགྲོ་བའི་སྨོན་ལམ་འདེབས།
ཁྱད་པར་དུ་ང་རང་ལ་དད་པ་དག་སྣང་ཆེ་བའི་ཤི་བོ་ཤི་མོ་མང་བོ་འཆི་བའི་སྐབས་
སུའང་ངའི་མིང་ནས་འབོད་ཅིང་། ང་ལ་གསོལ་བ་བཏབ། དེ་ལྟར་ ཤི་སོང་བ་གང་མང་
མང་ཡོད། དེ་ཚོ་ཚང་མ་དེ་རིང་ཡོད་རྒྱུ་ན། ང་ཚོ་ཤི་གསོན་ཐམས་ཅད་ཁ་ངོ་ཞིག་ཐུག་རྒྱུ་
ན་ཁོ་ཚོ་དེ་རིང་ཇི་འདྲའི་ད གའ་ཞིང་སྤྲོ་བ་ལ། ཡིན་ནའང་སྐྱེ་བ་སྔོན་བསགས་ཀྱི་ལས་
343



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
རེད། ཁོང་ཚོར་ད་ཐེངས་སྐྱེ་བ་འདི་ལ་ཁ་ངོ་ཐུགས་རྒྱུ་མ་བྱུང་། ཡིན་ན་ཡང་ཁོ་ཚོའི་དད་
པ་དང་དག་སྣང་གི་སྟོབས་ཀྱིས་ཚེ་འདི་ནས་མ་ཐུག་ཀྱང་ཕྱི་མ་ནས་ཐུག་རྒྱུ་རེད། དེས་ན་
ཁོ་ཚོའི་དགེ་རྩར་དམིགས་ནས་ངས་དེ་རིང་བླ་མ་དཀོན་མཆོག་ལ་སྐྱབས་འཇུག་དང་།
ཤི་བོ་དེ་དག་གིས་བར་དོའི་འཇིགས་སྐྲག་མྱོང་མི་དགོས་པར་མྱུར་དུ་ཐར་བ་དང་ཐམས་
ཅད་མཁྱེན་པའི་གོ་འཕང་ཐོབ་པར་སྨོན་ལམ་རྣམ་པར་དག་པས་མཚམས་སྦྱོར་བྱེད།
མདོར་བསྡུས་ན་དེ་རིང་འདིར་ཡོད་པ་ཐམས་ཅད་རང་ཅག་ཕན་ཚུན་བར་ལ་ཆོས་
འབྲེལ་ལས་འབྲེལ་ཞོག་སོང་བ་རེད། དེས་ན་རང་ཅག་རྣམས་ནས་ལྷན་གཅིག་དུ་མ་
འོངས་པ་ན་བྱང་ཕྱོགས་ཤམ་བྷ་ལར་རིགས་ལྡན་དྲག་པོས་ཆོས་ཀྱི་འཁོར་ལོ་བསྐོར་བའི་
དུས་སུ་རང་ཅག་ཚང་མ་དེར་ལྷན་གཅིག་དུ་སྐྱེ་བའི་སྨོན་ལམ་རྣམ་པར་དག་པ ས་
མཚམས་སྦྱོར་བྱེད། མ་ཐུག་བར་དུ་ཐམས་ཅད་བདེ་མོ་བྱོས་
༼ ༡༩ ར ༢ ལོའི་བོད་ཟླ་༦པའི་ཚེས་མགོར་ཁོང་ང མེ་ཚང་ད ང་ཆུ་ཁ་མའི་ས་དོན་བར་དུ་ཕེབས་ཞོར་ལ་
ང བལ་ཚང་གི་ནོ ར་ལུང་མདོར་ཕེབས་ནས་ད བལ་བན་ཚང་ལ་གསུང་བ ཤད་འདི་གནང་བ་རེད་ཅེས་ཟེར།
གསུང་བ ཤད་འདིའི་མ་ཡིག་སྐུ་ཞབས་ས ང ས་ངེ་ལགས་ནས་སྒྲ་ཐག་ཏུ་ཕབ་འབྲི་དང་མཁོ་སྤྲོད་གནང་བ་ལ་
ཡང་གཅིག་བཀའ་དྲིན་ཆེ་ཞུའོ། ། ༨
344



མཇུག་བྱང་།
ཕྱི་ལོ་༢༠༠༠ ལོར། སྐྱབས་རྗེ་གུང་ཐང་རིན་པོ་ཆེ་སྐུ་ཕྲེང་དྲུག་པ་ཆེན་པོ་ཁོང་ཉིད་
ཞལ་མ་བཞུགས་ཤིང་། ཁོང་གི་བཀའ་དྲིན་གྱི་ཉི་འོད་ཁོ་ན་ལ་བརྟེན་ནས་འཚོ་གཞེས་ཕྲན་
བདག་སོགས་མགོན་མེད་སྐྱབས་མེད་དུ་གྱུར་པས་སེམས་ལ་སྡུག་བསྔལ་བཟོད་གླགས་
མེད་པ་བྱུང་བ་ཡིས་རྐྱེན་བྱས་ཏེ། ཉིན་དེ་ནས་བཟུང་ཁོང་གིས་བསང་ཁོག་ནས་དུས་
འཁོར་དབང་ཆེན་གནང་སྐབས་ཀྱི་བཀའ་སློབ་སྒྲར་བླངས་ཡོད་པ་དེ་ལ་ཉན་ནས་སེམས་
ཀྱི་སྐྱོ་བ་སངས་ཐབས་དང་། བདག་ལས་ངན་ཡིན་པས་རང་གི་ཆུ་བུར་མིག་གིས་མ་མཐོང་
བ་མ་གཏོགས། ཁོང་ཉིད་ནམ་ཡང་བདག་ལ་མགོན་སྐྱབས་དཔུང་གཉེན་དུ་བཞུགས་ཡོད་
སྙམ་པའི་སེམས་པ་བཟུང་ནས། ཐོག་མར་ཡང་དང་ཡང་དུ་སྒྲ་ཐག་ལ་ཉན་ནས་ཉི་མ་འཁྱོལ་
ཐབས་བྱས། དེ་ནས་རིམ་གྱིས་བཀའ་སློབ་སྒྲ་ཐག་ལས་ཕབས་འབྲི་བྱེད་རྒྱུ་སེམས་ལ་ཤར་
ཏེ། ཉིན་བཞིན་སྒྲ་ལེན་འཁོར་ལོ་ཡང་སྐོར་བསྐྱར་སྐོར་གྱིས་ཚིག་འབྲུ་རེ་རེ་བཞིན་ཕབས་
འབྲི་བྱས། དེ་ནས་བཟུང་ཕྱོགས་གཅིག་ནས་གསུང་བཤད་སྒྲ་ཐག་འཚོལ་སྡུད་དང་།
ཕྱོགས་གཅིག་ནས་ལག་ཏུ་ཅི་འབྱོར་གྱི་སྒྲ་ཐག་ཕབས་འབྲི་བྱས་ནས་མི་ལོ་བཅུ་གཅིག་
འགོར་སོང་། དེའི་རིང་ལ་སྒྲ་ཐག་བཀའ་སློབ་མི་གཅིག་པ་ལྔ་བཅུ་ལྷག་ལག་ཏུ་འབྱོར་བྱུང་བ་
ཚང་མ་ཕབས་འབྲི་དང་དག་བཅོས་བྱས་ཤིང་། བཀའ་སློབ་ཀྱི་མགོ་རྔ་ལ་ཁོང་གི་རྣམ་ཐར་
དང་ཉིན་ཐོ་སོགས་སུ་སྐབས་དེའི་ལོ་རྒྱུས་གནས་ཚུལ་རེ་རྙེད་ཚེ་གསལ་བཤད་ཀྱི་ཚུལ་དུ་
བཀོད་ནས་ཁོང་ཉིད་ཀྱི་བཀའ་སློབ་རིན་པོ་ཆེ་འདི་ཉིད་ཟིན་བྲིས་ཕྱོགས་བསྒྲིགས་བྱས་ཏེ།
རྒྱ་ཆེ་བའི་ཀློག་པ་བོ་རྣམས་ཀྱི་སྤྱན་ལམ་དུ་འབུལ་ཐུབ་པ་འདི་ཡིས་བདག་གི་མི་ཚེ་དོན་
ར
345



ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
ལྡན་དུ་བྱས་སོང་སྙམ་པའི་དགའ་བ་དང་ཆབས་ཅིག་བདག་ལ་གཞུང་ཕྱོགས་ནས་ཀན་
སུའུ་ཞིང་ཆེན་བོད་ཀྱི་ཤེས་རིག་ཞིབ་འཇུག་ཁང་སྟེ། ཕྲན་གྱི་ལས་ཁུངས་ཀྱི་འགོ་འདྲེན་
རྣམ་པ་ནས་ཐུགས་ཁུར་རྒྱབ་སྐྱོར་གྱིས་ལས་ཁུངས་ཀྱི་ལས་སྒྲུབ་འཆར་གཞིའི་ཁྲོད་དུ་
བཞག་པར་མ་ཟད། ལས་ཚན་མ་དངུལ་གྱི་རོགས་སྐྱོར་གནང་བ་དང་། སྒེར་ཕྱོགས་ནས་
མཐུན་རྐྱེན་མ་དངུལ་གྱི་རྒྱབ་སྐྱོར་གནང་མཁན་གུང་ཐང་དབོན་པོ་སྔ་ཕྱི། སོག་ཚང་སྤྲུལ་
བའི་སྐུ་རིན་པོ་ཆེ་དང་རྟ་མགྲིན་ཚེ་རིང་སོགས་སྐྱ་སེར་རྣམས་དང་། ཡིག་ནོར་དག་བཅོས་
སྒྲིག་སྦྱོར་ལ་བླ་ལྷག་ཏུ་བཀའ་དྲིན་ཆེ་བ། དངུལ་རྭའི་དགེ་སློང་སྐལ་བཟང་ཆོས་འཛིན་
དང་རྫ་ཤུལ་བློ་བཟང་སོགས་ལ་ཡང་ཅིག་ཐལ་མོ་སྙིང་ཁར་སྦྱར་ཏེ་བཀའ་དྲིན་ཆེ་ཞུ་བ་
ལགས། །
36



དཔེ་སྒྲིག་འགན་འཁུར་བ། ཀརྨ་ཚེ་རིང༌།
མདུན་ཤོག་ཇུས་འགོད་པ། ཀརྨ་ཚེ་རིང་།
ཁྲི་གུང་ཐང་སྐུ་ཕྲེང་དྲུག་པ་ཆེན་པོའི་གསུང་འབུམ།
པོད་བཞི་བ།
བཀའ་སློབ་ཟིན་བྲིས་ཕྱོགས་བསྒྲིགས་ཆོས་སྲིད་ལུགས་བརྒྱ་གསལ་བའི་མེ་ལོང་།
༼ སྨད་ཆ ༽
བློ་འདྲི་ཡུལ། ཁྲི་ཆེན་གུང་ཐང་རིན་པོ་ཆེ་སྐུ་འཕྲེང་བདུན་པ་༧བློ་བཟང་འཇམ་དབྱངས་དགེ་ལེགས་བསྟན་པའི་མཁན་ཆེན།
ཡོངས་འཛིན་༧རྗེ་འཇིགས་མེད་དཔལ་ལྡན་རྒྱ་མཚོ། དབོན་པོ་བཀྲ་ཤིས་རྒྱ་མཚོ།
དཔའ་རིས་དམ་ཆོས། སྒ་བློ་བཟང་དཔལ་ལྡན།
ཞུ་ཆེན་པ། ལོ་སྟོན་བརྩོན་འགྲུས་རྒྱ་མཚོ། རྔོག་རྒྱུང་འཇམ་དབྱངས་འཕྲིན་ལས།
གཙོ་སྒྲིག་པ། ཐང་སྐོར་དབུས་སྐྱབས།
གཙོ་སྒྲིག་གཞོན་པ། རྫ་ཤུལ་བློ་བཟང་། མཁར་སྐལ་བཟང་ཆོས་འཛིན། བློ་བཟང་ཡེ་ཤེས། དཔའ་རིས་སྐྱིད།
ལག་བསྟར་རྩོམ་སྒྲིག་པ། ཐང་སྐོར་དབུས་སྐྱབས། མཁར་སྐལ་བཟང་ཆོས་འཛིན།
དཔེ་སྐྲུན་ལས་ཁུངས་
པར་འདེབས་བཟོ་གྲྭ།
པར་སྒྲིག་ལས་ཁུངས།
པར་གཞིའི་སྒྲིག་ཐེངས།
པར་ཐེངས།
དེབ་ཚད།
དཔེ་རྟགས།
དཔེ་རིན་སྐོར།
སི་ཁྲོན་དུས་དེབ་ཚོགས་པ་དང་སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་ཧུང་གྷོང་པར་འདེབས་ཚད་ཡོད་ཀུང་སི།
ཁྲིན་ཏུའུ་སམ་བྷོ་ཊ་པར་སྒྲིག་ལྟེ་གནས།
༢༠༡༤ ལོའི་ཟླ་༡༡ པར་པར་གཞི་དང་པོ་བསྒྲིགས།
༢༠༡༤ལོའི་ཟླ་ ༡༡ པར་པར་ཐེངས་དང་པོ་དཔར།
༢༦༠ rtIL« ༡༨ ། jITL
ISBN 978-7-5409-:5ti72– i
༡༥༠ (པོད་༡ -༥ )
